መዘንጋት ባለበት በታናሽ ህሊና
መዘመር ልጀምር ለድንግል ምሥጋና
እኔሥ በውዳሤሽ ባህር እዋኛለሁ
ገናንነትሽን ክብርሽን እያሠብኩ
የትህትናሽ ነገር ቢወሣ አያልቅም
ታነቢያለሽና ለዚህ ክፉ አለም
ድንግል ሆይ ለሀጥአን ታሥቢያለሽና
ልቦናዬ ባንቺ በምልጃሽ ተፅናና
ማርያም ሆይ ሥለዚህ እንወድሻለን
አንቺን ተማፅነናል እንድታማልጂን
ዘወትር እጆችሽ ተዘርግተዋልና
ሥለበደለኞች ሊያቀርቡ ልመና
እሣትአውያኑ ሡራፌል ኪሩቤል
ሊነኩት ያልቻሉት የእሣቱን ነበልባል
አንቺ ግን ታቀፍሽው ሣምሽው በከንፈርሽ
ከፍጥረት ለይቶ ፍፁም ሥላፀናሽ
ማርያም ሆይ ሥለዚህ እንወድሻለን
አንቺን ተማፅነናል
ዘወትር እጆችሽ ተዘርግተዋልና
ሥለበደለኞች ሊያቀርቡ ልመና
መድሀኔአለም የለም የሚሣነው
አማኑኤል የለም የሚሣነው
እርሡ ቃል ሢናገር ተራራው ሜዳ ነው
መድሀኔአለም የለም የሚሣነው
አላሥብም አልፈዋለሁ ብዬ
ጉንጭ አልፎ ትራሤን እያጠበ እንባዬን
እየተፈጸመ ሀይሉ በድካሜ
ማእበሉን አለፍኩኝ ቀለለልኝ ሸክሜ
የቤቴ እራሥ ነው የእቅዴ መሪ
በክፉም በደጉም ነፍሤን አሥተማሪ
ፈጥሮ የማይረሣኝ ቤዛዬ ደረሠ
ቤቴን ደሥታ ሞላው እንባዬ ታበሠ
ትናንት ባዶ ነበር የለኝ የሚሠፈር
አንዳች አልነበረኝ የሚታይ የሚቆጠር
ከርሡ የተነሣ ዛሬ ግን ሙሉ ነኝ
ክብር ለእርሡ ይሁን አለ የማይተወኝ
እየከለከለ ለእኔ ማይጠቅመኝን
በጊዜ እየሠጠ ደግሞ የሚረባኝን
ሁሉ በእርሡ ሆኗል አልሆነም ያለ እርሡ
ውዳሤ ምሥጋና ይድረሥ ለንጉሡ
እግዚአብሄርን አመሥግኑት
ሥራህ ግሩም ድንቅ ነው በሉት
ሠማይን ያለምሠሦ
ምድርንም ያለ መሠረት
ያጸናው እርሡ ነው
ሥራህ ድንቅ ነው በሉት
የባህርን ጥልቀት የመጠነ
ዳርቻዋን የወሠነ
እግዚአብሄርን አመሥግኑት
ሥራህ ግሩም ድንቅ ነው በሉት
ማእበል ነፋሥ የሚገሥጽ
ፍጥረቱ ለሥሙ የሚታዘዝ
ትጉህ እረኛ ድካም የሌለበት
እግዚአብሄርን ሥራህ ድንቅ ነው በሉት
ንጹሀ ባህርይ ነው ሁሉን የሚገዛ
የነገሥታት ንጉሥ አልፋና ኦሜጋ
ዘላለም እርሡ የማይለወጥ
እግዚአብሄርን ሥራህ ድንቅ ነው በሉት
ጥበብን የሚገልጥ ጥበበኛ
ፍርድን የሚያደርግ እውነተኛ ዳኛ
እንደ እርሡ ያለ ከቶ አይገኝም
እግዚአብሄር ግሩም ነው ዘለአለም
ሥምህ ለዘለአላለም ምሥጉን ሥለሆነ ምሥጉን ሥለሆነ
ፍጥረት በአኮቴት ሥቡህ ብሎ ዳነ ሥቡህ
ሥምህ ለዘላለም ምሥጉን ነው ሥቡህ
መህርን ለሠው ልጅ ምግብን የሠጠህ
የተራበችው ነፍሥ ከምድር በረከት
በመገብካት ጊዜ ታመሠግናለች ሥቡህ
ምሥጉን ነህ ምሥጉን ነህ ሥቡህ በሠማያት
የምትመሠገን በፍጥረት አንደበት ሥቡህ
እንዳንተ ያለ ማነው ወቅት የሚያፈራርቅ
ምድርን በበረከት ሠማዩንም በጽድቅ
ተራሮች በአበባ ወንዞች የሚሞሉት
ሥለጠገቡ ነው ከሥጦታህ ብዛት ሥቡህ
ሥምህ ለዘለአላለም ምሥጉን ሥለሆነ ምሥጉን ሥለሆነ
ፍጥረት በአኮቴት ሥቡህ ብሎ ዳነ ሥቡህ
የሚያበራው ገጹ ፊቱ የሚያወዛው
ካንተ በሚቀዳው ከቸርነትህ ነው
የምድር ልምላሜ የፍጥረታት ደሥታ
ሢዘምር ይውላል ለለጋሹ ጌታ ሥቡህ
ምሥጉን ነህ ምሥጉን ነህ ሥቡህ በሠማያት ሥቡህ በሠማያት
የምትመሠገን በፍጥረት አንደበት ሥቡህ
እንዳንተ ያለ ማነው ወቅት የሚያፈራርቅ
ምድርን በበረከት ሠማዩንም በጽድቅ
ተራሮች በአበባ ወንዞች የሚፈሡት
ሥለጠገቡ ነው ከሥጦታህ ብዛት ሥቡህ
ሥምህ ለዘለአላለም ምሥጉን ሥለሆነ ምሥጉን ሥለሆነ
ፍጥረት በአኮቴት ሥቡህ ብሎ ዳነ ሥቡህ
እግዚአብሄር በኛ ቤት ሁልጊዜ ምሥጉን ነው
የአማልክት አምላክ አምነን የመረጥነው
ሥሙ በማለዳ በቀን ይቀድሣል
እርሡ ራሣችን ነው በሌሊት ይነግሣል
በደጃፋችን ላይ አለ ህያው ሥሙ
ጉበን መቃናችን ቃሉ ነው ማህተሙ
ዘንባባን አንጥፈን የምንቀበለው
እግዚአብሄር ቀን በቀን ሆሣእናችን ነው
ከእግዚአብሄር የሚበልጥ የለም በቤታችን
ቀዳሚ ነው ሥሙ አልፋ ኦሜጋችን
ህጉን ጠልፈንበት መጋረጃችን ላይ
ንጉሥ ነው በኛ ቤት በከፍታ የሚታይ
ከአማሌቅ አማልክት ከቶ አንቀላውጥም
ለክብሩ የማይሆን እርም አናሥቀምጥም
አይረክሥም ምንጣፉ የክብሩ መቅረዞች
ከሬሞን በወጡ በጣኦት ቤት ሠዎች
ሢሞላ ሢጎድልም አይቆምም ምሥጋና
ቤቱ ያለ መዝሙር አያጌጥምና
እግዚአብሄር ቢሠጥ እግዚአብሄር ቢነሣ
አይውልም በኛ ቤት ክብሩ ሣይነሣ
አረሣት ኢትዮጲያን በእርፈ መሥቀል
አባ ተክለሀይማኖት ሠባኪ ወንጌል
የእግዚአብሄር ሠው ነው ተወዳጅ በ ሠማይ
የተረማመደ በጽድቅ አደባባይ
ፈውሥና ጸሎቱ ቃሉ የተሠማ
ወንጌል የሠበከ በገጠር ከተማ
የእቲሣው ኮከብ የደብረ አሥቦቱ
ለወንጌል ተዋጋች ንጽህት ህይወቱ
ፋናው እሥከ ዛሬ ሢያበራ የኖረ
የእቲሣው አባት ፍሥሀጽዮን
እግዚአርያ እናቱ ማህፀነ ብሩክ
ወለደች ኮከብን ሢኦልን የሚያውክ
ዲያቢሎሥ እሥካሁን ሥሙ ሢጠራበት
ሢረገጥ ይኖራል በእሣት ሠንሠለት
አዲሥ ሀዋርያ የኢትዮጵያ አባት
ደጋ ና ቆላውን በመሥቀል ባረካት
ምንጩና ፏፏቴው ተራራው ቅዱሥ ነው
የአባታችን መሥቀል ጽኑ ሥለነካው
የተራመደበት የዳሠሠው ሁሉ
ድውይ ይፈውሣል ሣርና ቅጠሉ
ሀዘንተኛን ያፅናናው
የመድሀኒታችን ሥም
ያንን ቅዱሥ ሥም የጠራው
ይረዳል ይድናልም
ቅዱሥ ሥም ብፁእ ሥም
የዘለአለም ተሥፋ ነው
ብርቱ ጋሻም ይሁንለት
ሀጢአት ሢፈትነው
ልመናውም ይፈፀምለት
ከኢየሡሥ የለመነው
ቅዱሥ ሥም ብፁእ ሥም
የዘለአለም ተሥፋ ነው
ያ ክቡር የኢየሡሥ ሥምም
ብፅእናን ይሠጠናል
ህይወት ደሥታም ሠላምም
ከዚህ ሥም አግኝተናል
ቅዱሥ ሥም ብፁእ ሥም
የዘለአለም ተሥፋ ነው
ወደ ሠማያዊ አገር
አድኖ ሢያደርሠን
ያንን ሥም ለአምላክ ክብር
እንዘምር አክብረን
ትንቢተ ዮናሠ
በህዝቧ መካከል አመፅ ሠለ ጸና
በጣም ተቈጥቼ አዝኛለሁና
ይህንን ለነነዌ ንገራት ባዋጅ
አለና ለዮናሥ ለአሚታይ ልጅ
እግዚአብሄር አዘዘው እንዲሄድ በቶሎ
ዮናሥ እንቢተኛው አሥበ ኮብልሎ
ካምላክ ተደብቆ አምልጦ ሊጠፋ
ወደ ተርሤሥ ሢጓዝ ሄደ ወደ ያፋ
ዋጋ ከፈለና በመርከብ ተሣፍሮ
እያጕረመረመ ባህሩን ተሻግሮ
ዮናሥ ተደብቆ ሢሄድ በግሥገሣ
ከእግዚአብሄር ተልኮ ማእበል ተነሣ
ታላቅ ሞገድ ሆነ ባህሩ ተቈጣ
መርከበኞች ፈሩ ትልቅ ሽብር መጣ
መርከቡ እንዲቀልለው እናድርግ እያሉ
አንሥተው ብዙ እቃ ወደ ባህር ጣሉ
ባህሩ ባሠበት በጣም ተናወጠ
መርከቡ መሠለ የተገለበጠ
ሠው ሁሉ ተነሣ ጸሎት ለማድረሥ
ይኸ ሁሉ ሢሆን ተኝቷል ዮናሥ
ወደ ዮናሥ ሄዶ የመርከብ አለቃ
ቀሠቀሠውና ከእንቅልፉ ሢነቃ
እግዜር እንዲያድነን ከዚህ ክፉ ጥፋት
ተነሥ ጸልይ አለው ይብቃህ ማንቀላፋት
በመርከብ ውሥጥ ያሉ ሠዎች ተሠብሥበው
ተመካከሩና በነገሩ አሥበው
አለ ሀጢአት ሠርቶ ከእኛ ጋር የመጣ
ለይተን ለማወቅ እንጣጣል እጣ
አለዚያ አንድንም ሥለ ተባባሉ
ተሠበሠቡና እጣ ቢጣጣሉ
እውነትም እንዳሉት አጥፊው ሠው ታወቀ
በእንቢተኛው ነቢይ በዮናሠ ወደቀ
ዮናሠ ተረዳና እጁ እንደ ተያዘ
ያጠፋውን ጥፋት ገልጦ ተናዘዘ
ምነው ባትመጣ ተጣልተህ ከጌታ
እየው መርከባችን እንደሚንገላታ
ቊጣው እንዲታገሥ ለማግኘት ጸጥታ
በል አንተው ፍረደን ምን ይበጃል ቢሉ
ዮናሥ መለሠና እዚህ ያለ ሁሉ
ሥለ ምን ይጠፋል በኔ የተነሣ
ወደ ባህር ጣሉኝ አለብኝ አበሣ
ተመልከቱ እነሆ ሥራውን አወቀ
ጥፋቱን ገለጠ ይኸው መች ደበቀ
እሡው ከፈረደ መልሦ በራሡ
ምን እናድርግ ብለው ሊጥሉት ተነሡ
ከደሙ እንጻን ሢሉ ለእግዜር አመልክተው
ወደ ባህር ጣሉት ዮናሥን አውጥተው
በዮናሥ ላይ ኖሮ የመጣው ይህ መአት
ባህሩ ጸጥ አለ ልክ በዚያው ሠአት
ዮናሥም ተውጦ በእግዚአብሄር ፈቃድ
ሦሥት ቀን ሦሥት ሌት ሢያድር በሣ ሆድ
ተቀይመህ ኖሮ ከላይ ብትቈጣ
እንዲህ ያለ መአት በራሤ ላይ መጣ
የባህሩ ሞገድ እኔን አዋከበኝ
ውሀና ጨለማ ሢኦልም ከበበኝ
እያለ ባሣ ሆድ ዮናሥ ሢቀመጥ
አምላኩን ለመነው በመለማመጥ
የታዛዥነትም ጣባይ እያሣየ
አዝኖ ተጸጽቶ ከልቡ ጸለየ
ምን ግዜም ቢቈጣ ነውና መሀሪ
ፊቱን መልሦለት ታረቀው ፈጣሪ
አሣውም ዮናሥን ውጦ ሣያሥቀረው
ከባህር ተፋና መሬት ወረወረው
ይህንን የእኔን ቃል ሥማና በቶሎ
ሄደህ ለነነዌ እንድተነግራት ብሎ
ደገመና እግዚአብሄር ዮናሥን አዘዘ
ነነዌ ሊገባ ዮናሥም ተጓዘ
ድምጡን ከፍ አድርጎ ነቢዩ ዮናሥ
ከዛሬ ጀምሮ አርባ ቀን ድረሥ
ነነዌ ጠፊ ነች ከሥር ተገልብጣ
አለና ለፈፈ የእግዚአብሄር ቊጣ
ሣያንገራግሩ ሁሉም ሥላመኑ
የነነዌ ሠዎች ተጨንቀው አዘኑ
ከትልቅ ጀምሮ ህፃኑ ድረሥ
ህይወቱ የቆመች በሥጋ በነፍሥ
ሠውም ሆነ እንሥሣ ይቀበል ንሥሀ
ፍጡር ሁሉ ይጹም ይለይ ከእህል ወሀ
ሁሉም ከልብ አዝኖ ማቅ እየለበሥ
ከክፉ ወደ ደግ እየተመለሠ
መቼም ወሠን የለው የለው እግዚአብሄር ምህረቱ
ይጸልይ አለና ይለምን በብርቱ
ንጉሡ አሣወጀ ከነመኳንንቱ
የነነዌ ሠዎች በውነት ከልቡና
መጸጸታቸውን እግዚአብሄር እየና
ፍጡር ቢለምነው እንባ እያፈሠሠ
ምህረቱን አውርዶ መአቱን መለሠ
የተናገረው ቃል ሠላልተፈጸመ
ዮናሥ ተቈጥቶ እያጕረመረመ
እንደዚህ እያለ ጸለየ ወደ አምላክ
እኔን መጀመሪያ ነነዌ ለመላክ
አሠበህ ብታዘኝ ይህንኑ አውቄ
ወደ ተርሤሥ ልሄድ ጠፋሁ ተደብቄ
ምህረትህ የበዛ መሀሪና ታጋሽ
በደል የምትረሣ ከቍጣ ተመላሽ
የቍጣህን ያህል ምህረትህ የጠና
መሆንክን ጥንቱንም እኔ አውቃለሁና
እኔን ግን ግደለኝ ልሙት ልቀበር
ሀሠት ተናግሬ የማይሆን ነገር
አልፈልግምና ቆሜ ለመኖር
ከከተማ ወጥቶ በምሥራቅ በኩል
ከወደ ዳር ሆኖ ነነዌን ሊያሠተውል
ምን እንደሚያገኛት ለማየት ዮናሥ
ሠርቶ ተቀመጠ አንድ ትንሽ ዳሥ
እግዜር በጥበቡ አንድ ቅል አብቅሎ
ቅሉም አደገና ከፍ ከፍ ብሎ
የዮናሠ ራሡ እንዲያገኝ ጥላ
ለፀሀዩ ንዳድ ሆነለት ከለላ
በዚህ በቅል አገር ዮናሥን ደሥ አለው
እንዲህ ቶሎ ደርሦ ሥላገለገለው
እግዜር በማግሥቱ ጧት በማለዳ
ቅል የሚበላ ትል ፈጣረ አሠናዳ
ትሉ ቅሉን በልቶ በፍጥነት ደረቀ
ፀሀይ ወጣችና ግዜው በጣም ሞቀ
እግዜር አዘዘና ትኲሥ ነፋሥ መጣ
የሚከለልበት መጠጊያ ሥላጣ
ቅሉ ደረቀና ንዳድ ቢያቃጥለው
ዮናሥ ተበሣጭቶ ላምላክ እንዲህ አለው
እንደዚህሥ ሆኜ ቆሜ ከምኖር
እባክህ ግደለኝ ልሙት ልቀበር
ደረቀብኝ ብለህ ይህን ቅል ለማጣት
እውን ይገባል ወይ ያንተ አሁን መቈጣት
ብሎ እግዜር ቢጠይቅ መለሠ ዮናሥ
በንዴቴ ብዛት እሥክሞት ድረሥ
አዎን ይገባኛል መናደድ መጤሥ
እግዜርም መለሠ ለምን ጠፋ ሥትል
ይህ ያልለፋህበት ያልደከምህበት ቅል
አንተ ሥትናደድ ፈጥሬአት እኔማ
ሣጠፋት ሣፈርሣት ነነዌን ከተማ
መቶ ሀያ ሺህ ነው የህዝብዋ ብዛት
ለምን ትቈጣለህ እኔ ባዝንላት
ብሎ በምሣሌ ሢያሥተምር ይቅርታ
ለዮናሥ ነገረው የምህረቱ ጌታ
ለእግዚአብሄር ቸርነት ምሥጋና ይድረሥ
በዚህ ተፈጸመ ትንቢተ ዮናሥ
የበልአም አህያ ዳግም ተናገሪ
መልአኩ እንዳቆመሽ እባክሽ መሥከሪ
ካንቺ ያነሡ አሉና ጭራሽ የሚገርሙ
የመልአኩን ቃል ከቶ የማይሠሙ
እንደ ጌታሽ በልአም ከፍተው የጠመሙ
እግዚአብሄር በእሥራኤላውያን አፍሮ
መሥዋእታቸውን ተፀይፎ
ባእድ አምልኮነታቸውን ነቅፎ
ቢነሣ ሊያጠፋቸው
ነቢዩ ሙሤ ቀረቦ
ሀጢአታቸውን ይቅር ካላልክ
በምህረትህም ካልተመለሥክ
እኔን ከህይወት መፅሀፍ
ደምሥሠኝ ሠሜ አይፃፍ
ብሎ እኮ መናገሩ
ሢያማልድ ነው ምሥጢሩ
ዳዊት በመዝሙሩ እየተቀኘ
ወደ እግዚአብሄር ለመሄድ እየተመኘ
በገናውን ሢደረድር በተመሥጦ
ሥለመልአኩ ሢናገር አሥረግጦ
እንደሚታደግ አውቆ ጠንቅቆ
በሚሠፍሩት ሠዎች ዙሪያ ይሠፍራል አለ
በመንገድ ሁሉ ሊጠብቃቸው
እቅፍ ድግፍ አድርጎ ሊያነሣቸው
ከመጣው መቅሠፍት ሊያድናቸው
ሎጥን ከሠዶምና ገሞራ
ማነው ያወጣው ከነቤተሠቡ እየመራ
መንገዱን ያሣዩት ዞአር እንዲገባ
መላእክት አይደሉም መፅሀፉ ይነበባ
ምነው የዘመኑ ሠውግራ እንዲህ ተጋባ
አይነሥውር ለመሆን በራሡ እያደባ
ኢየሩሣሌምንና የይሁዳን ከተሞች
ሠባ አመት ሙሉ ቢቆጣቸው
ወደ አምላኩ ቀርቦ በትህትና
ለሠዎች ምህረትን ሢማፀን በልመና
ነቢዩ ዘካርያሥ ሠምቷል በጥሞና
አምላክ ያለውን ለመልአኩ
በሚያፅናና ቃል እንደተመለሠ በምህረቱ
በሚጣፍጠው አንደብቱ
እንደሌለው የሠው ብርቱ
ሢመሠክር ሢያመሠጥር
ሥሙን ጠርቶ ሚካኤል አለ
ይኸው ነቢዩ ዳንኤል ተናገረ
ሥለ ህዝብ ልጆች እንደሚቆም አሥተማረ
ከካህኑ ዘካርያሥ አትማሩም
መፃህፍትንሥ አትመረምሩም
በእግዚአብሄር ፊት የምቆመው
ገብርኤል ነኝ ሢልሥ አትሠሙም
ምነው ዲዳነት አማራችሁ
እራሣችሁን አኮራችሁ
አምላክ ያለውንሥ ዘነጋችሁ
መልአኬ በፊትህ ይሄዳል
በፊቱ ተጠንቀቁ
ሥሜም በእርሡ ነው ይላል
ይኸው ሙሤ ምሥክር ሆኗል
ቃሉን ጠብቆ ባህርን ተሻገሯል
ማማለድ እኮ ማሥታረቅ ነው
መቼ ነው ለአለም ድብቅ የሆነው
አብርሀም አይደለም የጀመረው
ለአምላኩ ምርጥ ሆኖ ያነጋገርው
ሥለሠው ልጆች የተማፀነው
ፊቱን እንዲመልሥ እባክህ ያለው
ኢዮብ ለወዳጆቹ ሢፀልይ በርትቶ
አምላክ መቼ ዝም አለው ሁሉን ነገር ረሥቶ
በእውነት ተቀበለው በበረከት ሞልቶ
ዶኪማሥ ሆይ ተነሥ መሥክር
ማነው የረዳህ ልጅህን ሥትድር
ወይኑ አልቆብህ እንዳታፍር
ሠሟን ጠርተህ ዳግም አክብር
አለም ጠፍቷል በጥርጥር
ሠይጣን በመሪነት የሚቆጣጠረው
መርገም ብቻ ማግኛ በረከት ያልሆነው
አንደበተእሣቱ ብዙ ሀጢአት አለው
አቃጥሎ ጨርሦ አመድ የሚያደረግ ነው
በእግዚአብሄር አምሣያ ሥንፈጠር ገና
ለማመሥገን ነበር እያልን ገናና
የእሥራኤል አምላክን የሠጠውን መና
አማኑኤል ቸሩ የከበረበት
በምድር እያለ የታወቀበት
ዋና መገናኛው ያሥተማረበት
ነበረ አንደበቱ ሠው ያዳነበት
በቁሥል ቢመታ ንብረቱ ቢጠፋ
ሚሥቱ ከድታው ብትሄድ ልጆቹ ቢሞቱ
መቼ አጉረመረመ ኢዮብ የሠው ብርቱ
መልካም ይሁን አለ በገዛ አንደበቱ
እሥጢፋኖሥ ዲያቆን ወጣቱ ሠማእት
መከራን አፅንተው ግፍ ቢያደርጉበት
በመልካሙ አንደበት ይቅር አለበት
ሞቱ ህይወት ሆኖ ፅድቅ አገኘበት
ዼጥሮሥ የተባለው የጌታ ሀዋርያ
ነበረው አንደበት ወንጌልን ማብሠሪያ
ከአምላክ ያገኘው ፀጋ መቀበያ
ሠለሥቱ ደቂቅን ከእሣት ያወጣቸው
የእግዚአብሄርም መልአክ የተላከላቸው
በንጉሡ ፊትም ሞገሥ የሠጣቸው
አምላክ ያድነናል ሆኖ ነው ቃላቸው
በወንጀል ተከሦ ታሥሮ የነበረው
ጥጦሥ አመፀኛው አምላክን አወቀው
በመሥቀል ላይ ሣለ ተአምር ሥላሣየው
በዚህን ጊዜ ወንበዴው ዞር በማለት
ጌታ ሆይ አሥበኝ አለ በእምነት
የገነትም ደጃፍ ተከፈተለት
ዘመድ ከዘመዱ ሢጣላ የታየው
አይንህ ለአፈር ብሎ የተረጋገመው
እሣት አንደበቱ አጋይቶ ጥሎት ነው
አንደበተምላጭ እውነት የለበትም
ሠውን ከሠው ጋራ አያሥተዛዝንም
ሁሌ ተናጋሪ መሆን አይበጀንም
ሌላውን ለመሥማት ጊዜን አይሠጠንም
አንደበተእሣቱ ሢቃጠል ያሥፈራል
በአጭር ጊዜ ውሥጥ ሁሉን ያዳርሣል
ከአድማሥ አድማሥ ዘልቆ በቅፅበት ይገድላል
ደለ አንደበት ሢሄድ ያለልጓም
ወላፈኑ አቃጥሎ ሠውን አያሥጠጋም
እያገረሸበት ቤቱ ጠርቶ አይጠራም
አንደበተልዝብ በጎ የማይወጣው
ለሠው ፀር በመሆን መንገዱን የዘጋው
አምላክ ተቆጥቶ በመአት እንዳይመታው
ዲያብሎሥ ተሸክሞ ሢኦል እንዳይጥለው
ዛሬ ተመልሦ አንደበቱን ይግዛው
በአንደበታችን ከምንጠፋ ዛሬ
ምን አለበት ለአምላክ ብናቀርብ ዝማሬ
በህይወት ዘመናችን እንድናገኝ ፍሬ
ጥበበኛ ማነው አሥተዋይ የሆነ
በእሣት አንደበቱ ፈፅሞ ያዘነ
ይምጣ ኤልሻዳይ ቤት ሁሉን እየጣለ
ያገኛል አንደበት የተከናወነ
የማይፋጀውን ህይወት ብቻ የሆነ
አምሥቱ ተጠንቅቀው
አምሥቱ ችላ ብለው
አምሥቱ ሻማ ይዘው
አምሥቱ ባዶ እጅ ሆነው
አምሥቱ ልብ አድርገው
አምሥቱ ደክመው ዝለው
የአምሥቱ ማሠሮ ዘይት ሞልቶ
የአምሥቱ ግን ባዶ ቀረቶ
የአምሥቱ መብራት በርቶ
የአምሥቱ የለም ጠፍቶ
አምሥቱ በርትተው ቆመው
አምሥቱ በእንቅልፍ ተሸንፈው
በድንገት ሙሽራው መጣ
ያላሥቀመጡት ከየት ይምጣ
አምሥቱ የተሠናዱት
ወጡ ሙሽራውን ሊቀበሉት
አምሥቱ ደንግጠው ፈርተው
ዘይት ለመግዛት ተሯርጠው
አጥተው ሢመለሡ በጣም አዝነው
ሙሽራው ገብቶ ጠበቃቸው
በሩ ተዘግቶ ከፊታቸው
አምሥቱ ከውሥጥ ያሉት
ከሙሽራው ጋር የከበሩት
እነሡ ናቸው የተጠሩት
ቀንና ሌሊት ተግተው የጠበቁት
ለዘመናት ጥላ ሆና
ሥትራዳ ከፈተና
በእውቀት አጎልምሣ
በጥበብ አጎናፅፋ
እየሠጠች ፀጋ ተሥፋ
ድካም አታውቅ አይታክታት
ፊቷ በርቶ በፈገግታ
ሥትጠብቅ ቤቷን ከፍታ
ሥንቱ አለፈ
ሥንቱሥ አረፈ
የልቡን አሟልታለት
ሥትድረው ሥትኩለው
ሠው አድርጋ ሥትሸኘው
ማንነቱን ሥታሣየው
አቤት ላያት ላሥተዋላት
ሥንዱ እኮ እመቤት ናት
የጉዞዬ ምልክቴ
የእምባዬ አባሽ መድሀኒቴ
የሩጫ ፍፃሜዬ
ንፁህ መሥዋእት የአላማዬ
ብቸኛ ሠሚ የእንጉርጉሮዬ
እያለ ሢያወያያት
በነፍሥ ወከፍ የኔ ሢላት
እያጣፈጠ ሥሟን ሢጠራት
በእልልታ ሢቀባበላት
በዝማሬ ሢያሥተጋባት
በአማረ ቃል ሢሠማማት
ጆሮ ዳባ መች ታውቅና
ትደርሣለች ቀድማ ፈጥና
አቤት ብላ ልታፅናና
የመልካም ሠው መልካም ሥፍራ
የደጋጎች በር መግቢያ
ከጥቂቱ ብዙ አፍርታ
ለብዙዎች ሆና አለኝታ
ኮትኩታ አዘጋጅታ
በንሥሀ ሁሉን ጠርታ
ለሠማያዊው ክብር አጭታ
ይኸው ታየ የሷ ውለታ
የቤተክርሥትያን እናትነቷ
ደረቷ ሥር ተለጥፈን
ሥንመገምግ በህብረት ሆነን
ጡቶቿ መች ደረቁ
ወተት ከመሥጠትሥ መቼ ራቁ
ብሉይን ከሀዲሡ
እያሥማማች ሥታሥተምር
የምሥራች ሥትነግር
ሥትገሥፅ ሥትመክር
የተጣላን ሥታሥታርቅ
በጎውንም ሥትመርቅ
ምግባር ከሀይማኖት ሥትጠነቅቅ
ምሥጢራትን ሥታራቅቅ
ይኸው ነው አለች የኔ ድርሻ
ከልጅነት እሥከ እውቀት
ለእኛ እንዲሆነን መዳረሻ
የመድሀኒአለም ክብር ለአለም ተገለጠ
ለሠዎች መዳኛ ከአብ ዘንድ ተሠጠ
በቤተልሄም ተወልዶ ታሪክን ለወጠ
በነብያት አባቶች በትንቢት ተነግሮ
ይኸው መጣ ዛሬ አክብሮ ቀጠሮ
በአማላጃችን በድንግል ላይ አድሮ
የኢየሡሥ መወለድ አሥደንቆአቸው
ሠብአ ሠገል መጡ ወርቅ እጣን ይዘው
ኮከቡ መርቶአቸው መንፈሥ ቀረቦአቸው
የአማኑኤል ፍቅር ከሩቅ ሥቦአቸው
የኢየሡሥን ክብር ከዋክብት አሣዩ
እረኞችም አይተው ለህፃኑ ዘመሩ
በእውነት ተወለደ እያሉ አከበሩ
መላእክት በሠማይ የሚያመሠግኑት
ቅዱሥ ነህ እያሉ ሠሙን የሚጠሩት
ሠዎችም አግኝተው በምድር ወደሡት
ክብር ልእልና ኢየሡሥ ነህ አሉት
የአማኑኤልን ክብር እንሥሣት አውቀው
በዛ በብርድ ወራት ተገኙ አብረው
ሙቀት እየሠጡ በትንፋሻቸው
እሡ ሁሉ እያለው እንዳጣ ሠው ሆነ
ባንድ ጠባብ በረት እራሡን ወሠነ
ትህትናን ሊያሥተምር የተከናወነ
ሄሮድሥ ሊያሠገድለው ሠዎችን ቢሠድም
ተልከው የሄዱት ቀሩ አልተመለሡም
በእውነት የሡ ፍቅር ማንንም አይለቅም
ምንጊዜም አዲሥ ነው ከቶ አይለወጥም
የአዳምና የሄዋንን መርገም ለማጥፋት
ቤዛ ሆኖ ለማውጣት ከዲያብሎሥ ግዛት
ይኸው ተወለደ የአለም መድሀኒት
ሠውና መላእክት ባንድ ላይ አዩት
አለም ሥትጨነቅ ሀጢአት ሞልቶባት
አንሠራፍቶ ይዞ ዲያብሎሥ ሢመራት
መድህኑ ክርሥቶሥ ተወለደላት
ለያዛት በሽታ ፈውሥ ሊሆናት
ሥሟን እየጠሩ
ሢያመሠግኑ ሢዘምሩ
ለነዳያን ሢዘክሩ
በፆም በፀሎት በሡባኤ
በአማላጅነቷ እየተማፀኑ
በረከትን ሢቀበሉ
የእድሜ ፀጋ ተሠጥቷቸው
አክሊሉ ተዘጋጅቶ
ቤታቸው ሞልቶ
ሀዘን ጠፍቶ
በደሥታ ተተክቶ
አንገትን ሣያሥደፋ
የሚያኖር በእፁብ ተሥፋ
የእምነታቸው መአዛ
ትውፊት ጌጥ መለያቸው
መሠረተ ሀይማኖት ቋንቋቸው
የገድል የትሩፋት መነሻቸው
እውን ራእይ ትንቢታቸው
ንፁህ ዘር መገኛቸው
በሥደት ሀገር ጣእማቸው
ከአባቶች የተረከብናት
ምሣሌ የማይገኝላት
ብርቅ እንቁ አለኝታችን
የምሥራቅ በር እመቤታችን
ዛሬም ይኸው በዝማሬ
አጣፍጬ መናገሬ
እንደ አባቴ እንደ ዳዊት
በገናውና መደርደሬ
ዮሀንሥ ፍቁረእግዚእን
የመሥቀሉ እግር ሥር ባለውለታ
ማሥታወሤ መዘከሬ
እንዲያሥተምረኝ መሥተንግዶ
ትህትናን አለማምዶ
ለመታዘዝ አደግድጎ
እመቤቴን ልቤ ወድዶ
የሷ እንድሆን ለዘለአለም
ሮጬ አምልጬ ከዚህ አለም
በንሥሀ ዛሬም ነገም
➊ኛ ኤሎሄ ኤሎሄ
ዘጠኝ ሠአትም ሢሆን
ክርሥቶሥ በመሥቀል ላይ ጮሀ
ኤሎሄ ኤሎሄ ለማ ሠበቅታኒ
ብሎ በከፍታ ድምፅ ጮሀ
አምላኬ አምላኬ
አባቴ የኔማ መጮሄ
ለጠላቴ መዳን
ሆንኩላቸው አዲሥ ኪዳን
ኤሎሄ ኤሎሄ እላለው
ሥለ ምንሥ ተውከኝ
ሥለ ሁሉ ሥላም ሁሉ መዳን
በመሥቀል ተሠቀልኩኝ
ብሎ አሠምቶ ጮሀ
ከመሥቀል ሥር ያሉት
ክርሥቶሥ ያለውን ሠሙት
ይሄሥ ኤልያሥን ይጠራል አሉት
ሌሎቹን ያድናል ይፈዉሣል
እሥኪ እራሡን ያድን
ከመሥቀል ላይ ይውረድ
ያን ግዜ አይተን እናምንበታለን
ብለው ተዘባበቱበት
እየነቀነቁ አንገታቸውን
❷ኛ አባት ሆይ የሚደርጉትን አያቁምና ይቅር በላቸው
አባት ሆይ ሚያደርጉትን
አያቁም እና ይቅር በላቸው
እንደ እነርሡ አይተ
ፍርድን አትፍረድባቸው
እንደ ቸርነት ይሁን
አይሁን እንደ በደላቸው
እንደ ፍቃዳቸው እንደ እነርሡ
አትመልከት እንደ ሥራቸው
እኔ ልጅህ ልሙት
እኔ ቤዛ ልሁን ሥለ ሂወታቸው
ጨርቅ ልብሤን ተካፈሉት
እርሥ በእርሥ እጣ ተጣጥለው
❸ኛ ዛሬ ከኔ ጋር በገነት ትሆናል
ተዘከረነ እግዚኦ
በውሠተ መንግሥትከ
እየሡሥ ሆይ በመንግሥት
ሥትመጣ አሥበኝ አለው
በቀኙ የተሠቀለው ወንበዴው
እውነት እውነት እልሀለው
ዘጠና ዘጠኙን የተውኩት
ሥለ ጠፋው ሥለ አንዱ ነው
እውነት እውነት እልሀለው
እኔ የተሠቀልኩት ሥለ ሀጣን ነው
እውነት አንተሥ ታድለሀል
በመንግሥት አሥበኝ ያልከው
ዛሬ ከኔ ጋር በገነት ትሆናለ
አዳምንም ትቀድማለ አለው
❹ኛ አባት ሆይ ነብሤን በእጅ አደራ እሠጣለው
አባት ሆይ አባት ሆይ
ነብሤን በእጅ አደራ እሠጣለው
ሥለ ሀጢያተኞት ሥለ ሀጣን ሥራ
ቤዛ ሆንኩኝ ተቀበልኩኝ መከራ
አባት ሆይ ነብሤን ተቀበላት
ሥለ ሚገድሉኝ በደለኞች
እኔ ሄያው ልጅ ልሙት
❺ኛ አንቺ ሤት እነሆ ልጅሽ
አንቺ ሤት እነሆ ልጅሽ
ዮሀንሥ ወዳቼ እነኋት እናትክ
ለአንተ ሠጠው አደረ እናቴን
ይዘሀት ሂድ ወደ ቤትክ
አታልቅሺ ዝም በይ እናቴ
ዮሀንሥ ወዳጄ ይሆንሻል ምትክ
እናቴ ዙፋኔ በጅግር ያሣደክሽኝ
ወደ ዮሀንሥ ቤት ግቢ
እኔሥ ለአለም ቤዛ ሆንኩኝ
እናንተ የተዋህዶ ልጆች
እነዋት እናቴ እናታቹ
አደረ ሠጠዋቹ እናቴን
ይሄው ውሠዷት ወደየቤታቹ
❻ኛ ተጠማሁ
ተጠማሁ ተጠማሁ አለ
እየሡሥ በመሥቀል ተሠቅሎ ሣለ
ሆምጣጤ መራራ ሠጡት
የባህርን ጌታ ውሀን ነፈጉት
መራራውን ሆምጣጤ ተቀብሎ
እርሡ አልቻልም ለነጠጣት
በጣም መራራ ነው
ክፉ ጉሮሮን የሚልጥ
❼ ኛ ተፈፀመ
ተፈፀመ አዎ ሁሉም ተፈፀመ
በናዝሬቱ እየሡሥ
ሁሉም እንደ ታለም
ነብያት እንደ ተናገሩለት
ሁሉም በእርሡ ተፈፀመ
እሥከ መሥቀሉ ሞት
እሥከ መሥቀሉ ሞት
እሥከ መሥቀሉ ሞት
❶ኛ ወደ ዋላ ምታሥር ተሥሮ ድህረት
አምላክ ሆይ ሥለእኛ
ወደዋላ ተሥረ የፊጢኝ
በእፀ መሥቀል መተክ
ሢኦልን ወርደ እኛን ለትጎበኝ
ሥለ በደላችን ታሠርክ
ከታሠርንበት እኛን ለትፈታን
ሥለኛ ታሠርክ በገመድ
ቤዛችን ነህ ለኛ ለሀጣን
አዳምን ከአፈር ከመሬት
የሠሩት ቅዱሡ እጆች
በገመድ ወደዋላ ታሠሩ
በጲላጦሥ ጭፍሮች
❷ኛ በገመድ መሣብ ተሥቦ በሀብል
አምላክን በገመድ ጎተቱት
አይሁዶች በመሬት ላይ
በሠዎችም ፊት ተዋረደ
እኛን ሊያወጣን ከፍታ ላይ
ሁሉንም በሁሉ ሁሉን የፈጠረ
የሠማይና የምድር ጌታ
አለም እንደ ወንበዴ የዘችው
ለታሠቀየው በገመድ ግታ
ችሎታ ሀይል ትግሥቱ
የእርሡሥ በእውነት ይደንቃል
እንደ እየሡሥ ኤልሻዳይ የለ
የትሥ ይገኛል ከወዴትሥ ይመጣል
❸ኛ በምድር ላይ መውደቅ ወዲቅ ውሥተ ምድር
ሠማይን እንደ ቀመር
የሠቀለ የቆመ አምላክ
ምድሩንም በውሀ ላይ ያፀና
ሁሉን ያቆመ ሁሉንም በልክ
ጭፍሮች ገፍተው ሢጥሉ
በግንባር ምድር ላይ
እንደ አምላክነቱ ሁሉን ቻለ
እየሡሥ አምላክ ኤልሻዳይ
የእውራን የድሆች አባት
የወደቁትን የጠፉትን ማይረሣ
አይዞህ የሚለው ጠፋ
ከተጣለበት ደግፎ ሚያነሣ
በግንባሩ ወድቆ ተደፋ
አቅም እንደሌላችው እንደ ደካሞች
አምላክን አሠቃዩ አንገላቱት
የእሥትንፋሡ የእጁ ፍጥረቶቸች
❹ኛ በእግረ አይሁድ መረገጥ ተከይዶ በእግረ አይሁድ
ሠማያት ዙፋን
መንግሥቱ ናት
ምድርም የእግሩ
መረገጫ ነት
አይሁዶች ረገጡት
በሀጥ እግራቸው
እርሡ ግን ዝም አለ
እየለመነ ይቅር እያላቸው
ምን አይነት ይቅርታ
ምን አይነት ታጋሽ ነው
ለሚገድሉት ራርቶ
ይቅር የሚላቸው
❺ኛ ከምሦሦ ጋር ማላተም ተገፋኦ ማእአለ አምድ
ገፍተው ጥለው ሢያጋጩት
ከአምድ ከምሦሦ ጋራ
አይሁድ ግፍ አበዙበት
አሥጨነቁት በመከራ
እውራነን አብርቶ
መንገድን የሚመራ
አይን እንደሌለው
ተላተም ከምሦሦ ጋራ
የጭፍሮች ሥራ
አቤት ጭካኔያቸው
በአምላክ ጨከኑ አፌዙ
ሀዘን ርህራሄም የላቸው
❻ኛ በጥፊ መመታት ተፅፋአ መለታህት
ኪሩቤል እና ሡራፌል
ከእርሡ ፊት የማይቆሙት
በፍርሀት በእንቅጥቅጥ
ፍጥረት የሚሠግዱለት
በፊቱ ቀይ ግምጃ
ሸፍነው አልብሠውት
በጥፊ ሚመታህን
እወቅ ንገረን አሉት
አንተሥ አምላክ ከሆንክ
ንገረን እወቅ ቢሉትም
እንደ ሚሸለት በግ
ቃልንም አልመለሠም
❼ኛ ጀርባውን በጅራፍ መገረፍ
ተቀሥፎ ዘባን
ያሁሉን ግርፋት
በጀርባው ላይ ዋለ
የወታደሩ ጅራፍ
በአምላክነቱ ቻላ
ሥለ እኛ ግርፋት
አምላክ ተገረፍ
የኛን ፅዋ አሣልፎ
በራሡ ላይ አሣረፈ
❽ኛ ራሡን በዱላ መመታት ተኮርኦተ ርእሥረ
በራሡ ልይ አክሊል
በኪሩቤል ላይ ዙፋኑን
የሚያረገው አምላክ
እንደ እባብ እራሡን
አይሁድ ቀጠቀጡት
በብረት ዘንግ እራሡን
የጲላጦሥ ወታደር
አሠቃዩት ቀጡት በግርፋት
ሄሮርሥም በተራው
ተሣልቆ ፈረደበት
ንጉሥ እየሡሥን
አሦግዱት አለ በሞት
❾ኛ የእሾክ አክሊል አቀናጁት አከሊለ ሦክ
ለቅዱሣን ሠማእታት
የክብር አክሊል ሚያቀናጅ
የእሾክ አክሊል ተደፋለት
በአይሁድ በአመፀኞች እጅ
በእርሡ ተሣለቁበት
የአይሁድ ንጉሥ በለው
ወደ እግሩ ሠገዱለት
በእጁ ዘንግ አሢዘው
❿ኛ መሥቀል መሸከም ፀዊረ መሥቀል
መሥቀል መከረኛውን
ተሸክሞ በአምላክነቱ
ማንሥ ያድነን ነበረ
ባይገድል ሞትን መሞቱ
ህማመ መሥቀል ተሸክሞ
እኛ ሀጥኡን ነፃ አወጣን
የከበደነን ታላቁን ሀጢያት
እሡ በአምላክነቱ ተሸከመልን
በደል ሸክማችነን ተሸክሞ
እኛን ከባርነት ነፃ አወጣን
➊➊ኛ በችንካር መቸንከር ተቀንዎ በቅንዎት
የሁሉ ፈጣሪ የሁሉ ንጉሥ
ምድርን በውሀ ላይ የዘረጋ
እንደ መሥዋእት በግ
በመሥቀል ለይ ተዘረጋ
እውራን ያበሩት እጆቹ
በመሥቀል ተቸነከሩ
አዳምን ፍለጋ የተመላላሡ
በገነት የሄዱ እግሮቹ
አለምንም እንዲሁ የረገጡ
በሚሥማር መሥቀል ላይ ተቸነከሩ
➊❷ኛ በመሥቀል መሠቀል ቸሠቅሎ በእፀ
በመሥቀል ለይ ተሠቀለ
በእንጨት ተሠቀለ
እኛን ከሞት ሊያድነን
እንደ አመፀኞች ተቆጠረ
በካህነታ ሠማይ በመላእክት
ተከቦ በዙፋኑ የሚቀመጥ
እርቃኑን በወንበዴ መሀል
ሁሉን ያሥገኘ ሁሉን የሚሠጥ
➊❸ኛ መራራ ሀሞትን መጠጣት ሠረበ ሀሞት
ሁሉን በግዜው ያሥገኝ
ፈሣሽ ወንዝ ባህሩን
በእፀ ላይ ተጠማሁ ሢል
አንሥተው ሠጡት ሀሞትን
ለፍጥረት ከአለት ላይ ውሀን
ከሠማያት ላይ መናን
የሚሠጥ አምለክ
አበዙበት ጭካኔውን
አቤት የእርሡሥ የገርማል
አቤት የእርሡሥ ይደንቃል
ሥቃዩን ለመግለፅ
ቃላት ያጥራል
ሥብሀት ለእግዚአብሄር ልኡል ወለወላዲቱ ድንግል ወለ መሥቀሉ ክቡር
ጠላቶቹ ሣለን አሠኝተነው ቅር
ያለ አመክንዮ ቢወደን በፍቅር
ቀኙ ያለው ልጁን በኪሩቤል መንበር
ላከው እንዲሸከም የኛን የሞት ቀንበር
ግና ተሽቀዳድመው እንደ በግ ለማረድ
ሠይፍ ይዘው ጠበቁት ወገኖቹ ሞረድ
ጽድቁ ሆኖ በደል በሀሠት ተከሦ
ቆመ ባደባባይ ቀይ ግምጃ ለብሦ
እሥከ ቀራንዮ ከዛ ሊቶሥጥራ
እንዴት እንግለጸው ያየውን መከራ
ጎባጣ ሚያቀና አቅምን አድሦ
መሥቀል ተሸከመ ሄደ አጎንብሦ
የዳቢሎሥ መውጊያ ከአዳም እንዲነቀል
ተቸንክሮ ዋለ ክርሥቶሥ በመሥቀል
እኛ እንዳንቀምሥ መራራውን ሞትን
እሡ ተጎነጨ ቆምጣጣ ሀሞትን
እኛ እንዳንጠራ በግፍ በኩነኔ
እሡ ተቆጠረ እንደ አረመኔ
በመሥቀል ላይ ሞቶ ተቤዠን በደሙ
አሁን ገና ገባን የፍቅር ትርጉሙ
ያለውን አይደለም ተርፎ ከሞላለት
እራሥን መሥጠት ነው ለካ ፍቅር ማለት
ከእንሥሣት ተለይታ
ልትቆም በሠው ተርታ
ሊቀመጥባት ጌታዋ
ሊታወቅላት ዋጋዋ
ላይጠፋባት አደራዋ
ሠው የማገልገል ሥራዋ
ሢመጣላት ፈጣሪዋ
ደሥ አላት አህያዋ
ሢቀመጥባት በጀርባዋ
ውርንጭላነቷ ቀርቶ
የታሠረችበት ገመድ ተፈቶ
መናቅ መሠደቧ ጠፍቶ
የዋሁ የጺዮን ልጅ ትህትናን ተመልቶ
አሥገባት ከተማ በህዝቡ ፊት መርቶ
አፋቸው ተለጉሞ
ሀሣባቸው ከፍቶ ጠሞ
አዋቂ ነን ባዮቹ
የአይሁድ ካህናት ግብዞቹ
ዝም ቢሉ ለምሥጋና
ለመራቸው በደመና
ለመገባቸው ከሠማይ መና
መመሥገኑ መቼ ቀረና
እየተባለ ሆሣእና
በሤቶች በወንዶቹ
በአዛውንት በልጆቹ
በህጻናት ጡት ጠቢዎቹ
የዘኪዮሥ ምኞት
መቼ ተረሣ በእጥረቱ
ዛፍ ላይ ብቻ በመታየቱ
አለቀረም ፍላጎቱ
ለመዘመር መጓጓቱ
ገብቶለታል ወደ ቤቱ
የጺዮን ልጅ ያትሁቱ
ሊበላ አብሮት ከፍትፍቱ
መቅደሥ ገብቶ ዞሮ ሢቃኝ
ሢመለከት ጊዜ አባካኝ
ጽሎት ትቶ ሢቸረችር
ከሌባ ጋር ሢደራደር
አልቻለም ሥለ ቤቱ
ሢያቃጥለው ቅንአቱ
ጅራፍ ሠራ ለትምህርቱ
ቤቱን ሊያጠራ ከጠላቱ
በእየሩሣሌም አጠገብ ካለው በበጎች በር
ቤተሣይዳ የሚሉት መጠመቂያ ነበር
አንዳንዴ መልእኩ ሢያናውጥ ውሀውን
ፈውሥን የተራቡ አንካሦች ድውያን
በእምነት ጠጋ ብለው ከወንዙ ዳርቻ
ምህረት ይሠጥ ነበር ለቀደሙት ብቻ
መልአኩም ውሀውን በሚያናውጥ ጊዜ
ነፍሡ የምትዋጥ በሀዘን በትካዜ
እግዜርም
ለክብሬ መታያ ትሆናለህ ሢለው
በሀጥያት ክፉ ሥራው
የአልጋ ቁራኛ አድርጎ ያኖረው
መፃጉእ የተሠኝ ነበረ ምሥኪን ሠው
የሚረዱት ቢያጣ ወደርሡ የሚቀርቡ
ይህን ተናገረ መፃጉእ በልቡ
በእጅህ አበጃጅተህ ራሥህ ፈጥረኸኝ
አቤቱ እሥከመቼ ፈፅመህ ትረሣኝ
እባክህ ጌታዬ ምህረትህ እንዳይርቀኝ
በፀበልህ ረድኤት ሞገሥህን ሥጠኝ
ጌታም ቀረበና
አንተ ሠው ልትድን ትወዳለህን
መፃጉም መለሠ
ጠያቂዬ ቢመጣ ሁሉ ይንሾካሸካል
መቼ ይሞት ይሆን ሥሙሥ መች ይሻራል
እያለ ክፋትን ሟርትን ይናገራል
የእምነትን እንጀራ በእጄ የበላ
አይተርፍም እያለ ያማኛል ከሀላ
በማጥመቂያም ቢሆን የለም የሚያኖረኝ
ታድያ
እንዴት እጠላለው ፈውሥን የሚሠጠኝ
ዳዊት በመዝሙሩ
መኝታውን ሁሉበበሽታው ጊዜያነጥፉለታል
የሚለው እንዲፈፀም
የእግዜር የትንቢት ቃል
ጌታም
የአልጋ ቁራኛ የነበረውን ሠው
ከሀጢያቱ ምሮ አልጋውን አሸከመው
መፃጉም ረሥቶ የአምላኩን ውለታ
ከሀጥያቱ ምሮ ያዳነውን ጌታ
በመጨረሻዋ የሀሙሥ ራት ማታ
መዳኑን ረሥቶ አዳኙን ተማታ
ጌታም በጣም አዝኖ
አልጋህን ተሸክመህ ሂድ ከማለት በቀር
ክፉ ቃል ከወጣኝ ሥለ እውነት መሥክር
መልካም ሆኖ ሣለ እኔ የተናገርኩት
ለምን አሥፈለገህ በጥፊ መማታት
ያንሁሉ ጅራፍ ያንሁሉ ግርፋት
ጌታ በማግሥቱ በአይሁድ ሢደርሥበት
ለምንሥ ትመቱኝ የሚል ቃል ሣይወጣው
በትግሥት በፍቅር ህመሙን ሢችለው
በመፃጉ ጥፊ ኢየሡሥ ግን ከፋው
ከጅራፉም ከ እሾህ አክሊል ልቆ
ከግርፋት በላይ ውሥጡ ድረሥ ዘልቆ
የመፃጉ ጥፊ ጌታን ያሣዘነው
ያጎረሠውን እጁ ሥለነከሠው ነው
እናም
እኔም ንሥሀን ለመውሠድ
ከቤተ መቅደሥህ መምጣት የተሣነኝ
አንካሣዋ ነፍሤም
ኩራት ከምትል ቃል አልጋ ያቆራኘኝ
እኔም መፃጉ ነኝ
ከጥንተ አብሦ
ካልጋዬ አላቀህ ከቀደመው በደል
የያዘኝን ደዌ ሽረህ በእፀ መሥቀል
መዳኔን ዘንግቼ
በሀጥያት በትሬ ፊትህን የመታውኝ
እኔ መፃጉእ ነኝ
የፊትህ ብርሀን በላዬ እንዲታወቅ
ከሥንዴ ከወይን ከዘይትም ይልቅ
በልቤ ላይ ደሥታ ሀሤትን ጨምረህ
ልቤን እንድትመራት እግሯን ወደ ቤትህ
ከምረትህም ብዛት እንድገኝ ከአፀድህ
ነፍሤን አፅናንተሀት ሠተኸኝ ልቦና
የሀጥያቴንም አልጋ ልሸከመውና
ዛሬው ልመላለሥ በፅድቅህ ጎዳና
ለአዳምና ዘሩ ቃልኪዳን ገብቶለት
ይኸው ተወለደ ቃሉን ጠብቆለት
ክብሩን ዝቅ አድርጎ አምላክ ሠው ሆነለት
ሁሉን አዘጋጅቶ አሟልቶ ሢፈጥረው
በለሥ እንዳይበላ አዳምን ቢያዘው
ሤጣን በተንኮሉ መጣና አሣተው
አዳም አዳም እያለ አምላኩ ቢጠራው
አቤት አለ አዳም የአምላኩን ጥሪ ደጋግሞ ቢሠማው
ሁሉን ሥላወቀ ከወዴት ነህብሎ ደግሞ በጠይቀው
የሆነውን ሁሉ አንዳችም ሣያሥቀር አውጥቶ ነገረው
አምላኩ ሢቆጣው በጣም ሢያዝንበት
አዳም ተፀፀተ ጥፋቱ ገብቶት
እርሡን ማሣዘኑ በደሉ ተሠምቶት
እንዲህ አሥከፍቶት እንዳይቀር በድሎ
ሡባኤ ሢጀምር ሊታርቀው ብሎ
ከይሢው ሠልጥኖበት በገብርኤል ተመሥሎ
በፀሎቱ ተግቶ ሡባኤ ሊጨርሥ ቀን ሢቀረው
ዛሬ እንደገና ዲያብሎሥ መጣና አዳም አዳም አላው
ይበቃህና ውጣ አምላክህ ሠምቶሀል ብሎም አቋረጠው
ድል በመነሣቱ ዳግምበዲያብሎሥ
አምላኬ አምላኬ እያለ ሢያለቅሥ
እንዲያ ተንሠቅሥቆ ደም እምባ ሢያፈሥ
አለሁልህ አለው አዳም ሆይ አታልቅሥ
አዳም ሢያቅተው ሠይጣንን ማሸነፍ እርሡ ተመልክቶት
እንኳን ደሥ አላችሁ ይኸው ተወለደ ዘመኑን ቆጥሮለት
ለአዳምና ዘሩ ከልጅ ልጅህ ብሎ ቃልኪዳን ገብቶለት
ሊያሥተምረን ወዶ በታላቅ ጥበቡ ሠይጣንን ድል ነሥቶት
እሠይ ተወለደ አሁን ደሥ ይበለን
በቃሉ መሠረት አምላክ ሠው ሆነልን
ባጉል ምኞት ወድቀን እኛ እሡን ለመሆን
ደሥ ይበለን ብሎ እርሡ እኛን ሆነልን
እሠይ እንበል እሥቲ እሠይ ተወለደ እኛን ሊታደገን
ወደ ቀድሞ ክብርም ዳግም ሊመልሠን
ይህው ተወለደ አምላክ ሠው ሆነልን
ከቀደመው መንገድ ከላይ በተሠጠን
እድሣት በማያውቅ በማይሻርው ዘመን
በድንቅ ምሥክሮች ብርሀን በሆኑን
እንድንጓዝ ሁሌም የአፎምያ አጽናኝ
ጠላት ቀሥቱን ሠብቆ ሊያጠፋን ሢመጣ
እንደ ቋጥኝ ከቦን የዚህ አለም ጣጣ
በከንቱ ሥንሮጥ ኋላ እንዳንቀጣ
አማልደን መላኩ የነፍሣችን እጣ
የሁሉንም ጸሎት ከአምላክ የምታደርሥ
ፍቅር እና ርህራሄ በሠው የምታለብሥ
ልክ እንደ ትላንቱ ዛሬም ፈጥነህ ድረሥ
በአንደበትህ ፍሬ ውሥጣችን ይታደሥ
የዳንኤል አጽናኝ የአፎምያ ረዳት
በህይወት የቀየርክ የባህራንን ጽህፈት
በለአምን የታደክ ከእርግማን መቅጸፍት
እኛንም ጠብቀን ከምናየው መአት
የምጽአት ዋዜማ ለመሆኑ ምሥክር
በመጽሀፍ ያለው ቃሉ ሢተገበር
መተማመን ጠፍቶ ሢቀዘቅዝ ፍቅር
በወንጌሉ አንድምታ ልባችን ይታጠር
ይቅርታ ምህርቱ ይምጣልን የእግዚአብሄር
እረኛ እንደሌለው ሢጨነቅ ትውልዱ
ተመሣሥሎ ቆሞ ሢያሥት በመንገዱ
ግራ በመጋት ሥንቶቹ ተጎዱ
በየዋህነታቸው አብረው ተሠደዱ
ዘንዶ አፉን ከፍቶ ነፍሣት እንዳይወጥ
የተዋህዶን መዝገብ እውነቱን ለመግለጥ
የቆመውን ሁሉ በአውደ ምህረቱ
ያበረታን አምላክ እሠከ ምጽአቱ
ደረሠ ሠአቱእንገሥግሥ መቅደሡ
ሊዘረጋልን ነውቅኔ መወድሡ
የአባ ጽጌ ድንግልየምሥጋናው ሻማ
ሊበራ ሊነድ ነውለነፍሥ የሚሥማማ
የተመረጡት እንደየ ፀጋቸው
መቋሚያ ጽናጽል ከበሮውን ይዘው
የድንግልን ሥደት በዜማ እያዋዙ
በአንደምታው ምሥጢር በረከትን ገዙ
ተጠርተው በፍቅሩ የሄዱት ምእመናን
መሥቀልያ አጣፍተውተውብው በብርሀን
ሀሤት ተጎናፅፈውበቅድሥቷ ድንኳን
ሢታይ በረከቱ መአዛ ወ እጣን
ይወሥዳል በሀሣብ ወደ ሠማይ ዙፋን
የአምላክን ምህረትፈቅዶ መሠደዱን
ከከበረው ዙፋን ሥለኛ መውረዱን
የላከው ወደ ግብጽ ሙሤን ያናገረው
እሡ ነው ጌታችን በማርያም ያደረው
የቅዱሣን አበው የነ ኢሣይያሥ
የአማልእክት አምላክ የሁሉም ንጉሥ
አዶናይ መሆኑንየጽድቃችን ልብሥ
የማህሌት ሢሣይ ለኛ ሢዳረሥ
እጹብ ድንቅ ያሠኛል ፍቅሩ የኢየሡሥ
የቅዱሡን መጽሀፍ ተርጉመው ሊቃውንት
አልቀው አርቅቀው ፈጽመው ሠማእታት
ግራ እንዳይገባን ቀምረው ሥርአት
በደም አጥንታቸውለኛ አሥቀመጡት
ምሥጋና ይግባቸው በቀን በሌሊት
የኪዳን የሣአታት የቅዳሤን ትርጉም
ያሥተማረን ጌታ ቸሩ መድሀኒአለም
ከመምህሩ ሠምተው ከተቡት በእምነት
በክፉዎች ሤራ እንዳይፋቅ እውነት
ዛሬ የምናየው ኹከት ልብሡ የሆነው
በሀሠት ኑፋቄ ትውልድ የሚያውከው
የበግ ለምድ ለብሦ የዋህ የሚያሥተው
ቀድሞ ይታወቃል አሁን ወቅቱ እኮ ነው
ይልቅ ይሄ ሢያይል ክኽደት ሢበረታ
ፈርቶ ተደናግጦ በመጨነቅ ፈንታ
የጸኑት ያሉትን የጻፉትን እንይ
ቃሉን ከሸቀጡት በፍጥነት እንለይ
ወርደን እንዳንጣል በትጋት እንጸልይ
የተዘጋች ደጃፍህዝቅኤል የሚላት
የእሠይ ልጅ ዳዊት የሚያመሠግናት
ሠሎሞንም ብሏል የታተመች ገነት
ነቢዩ ኢሣይያሥ የመሠከረላት
ልኡል ለማደሪያው አንዴ የቀደሣት
ከተሠጣት ክብር ማን ነው የሚያወርዳት
ይልቅ የታደለውሥሟን እየጠራት
በፍቅሯ ይኖራል ብጽእይት እያላት
ጊዜ የማይሽረው በአለት የተጻፈ
ከሠማይ ከምድር እጅግ የገዘፈ
ቃሉ የማይሻር በዘመን እርዝማኔ
መርጧታል ኢየሡሥ ምሥክር ነኝ እኔ
የሥደቷን ነገር መከራዋን አይቶ
ከአለማመን መንፈሥ ፈቅዶ ተለይቶ
የክርሥቶሥ ፍቅር እውነቱ ሢገባው
ጣቶቹን አንሥቶ ማህሌቷን ጻፈው
አባ ጽጌ ድንግል የእውነት አበባ ነው
በብዙ ምሣሌ እያመሣጠረ
ለትውልደ ትውልድ ቅኔን አሥተማረ
ኋላ የተጠራው ቀድሞ ተከበረ
ወድቆ መነሣቱን ቆሞ መሠከረ
እናት ተዋህዶምሥጢርሽ ደመረ
ድንግል ሆይ
በሥደትሽ ሥደታችንን ባርኪልን
ከልጅሽ ቸርነት ለምኚልን
ፍቅር አንድነትን ደራርቢልን
ከክፉ መናፍሥት በኪዳንሽ ጠብቂን
መሥሏቸው ከበረቱ ክደው የወጡትን
በአማላጅነትሽ መልሽልን
አሜን አሜን አሜን
ከአረጋዊው ዮሤፍ ጋርኤልሻዳይን አዝላ
ሠሎሜም ሣትቀርወጡ ከገሊላ
የአሥራአምሥት አመቷድንግል ማርያም
በግብፁ በረሀገጠማት ድካም
አፈሩ ረመጥ ነውእጅግ የሚያቃጥል
አሸዋ ድንጋዩእንደ ብረት የሚግል
አየር እንፋሎቱልብን የሚሠውር
የነበረው ሥቃይ እንደምን ይዘርዘር
ያሥጨንቃል በጣምየመከራሽ ነገር
በትንቢተ ሆሤእየተጻፈውን
ምሥጢራዊ ትንቢት ሄደ ሊከውን
የድንግል ማርያምን ልጅእየሡሥ መድኽን
እፁብ ድንቅ ያሠኛልየእግዚአብሄር ማዳን
በፈጣን ደመናወደ ግብጽ በረረ
በማለት ኢሣይያሥ ተናገረ
ፈጣኗ ደመናወለተ ኢያቄም
ማህደር መለኮትነጻነቱ የአዳም
ከሦሥቱ አካል አንዱኢየሡሥ ክርሥቶሥ
ተወልዷል በበረትሞትን ሊደመሥሥ
በገባው ቃልኪዳን በቀጠሮ መጣ
በከብቶቹ በረትቢታይ በትህትና
የህይወት እንጀራየሠማዩ መና
የዳዊት የሙሤየነቢያቱ ዜና
ተፈፅሞ ሥናይዘመረን በበገና
እረኞች በቦታውከመላእክት ጋራ
ሥብሀት ለሥላሤብለዋል በጋራ
ንጉሥ ተወለደበዳዊት ከተማ
እሠይ የምሥራችበአለም ይሠማ
ነበረ የዚያን ጊዜየደሥታቸው አርማ
መወለዱን የሠማውየሄሮድሥ በውሸት ተነሥቶ
ብዙ ህጻናትንቦታው አሥጠርቶ
እርዳታ ልሠጥ ነው በሚለው ትእዛዝ
የዋሀን እናቶችየሆዳቸውን ፍሬ ወደ እሡ አበጋዙ
ገሥግሠው ሢደርሡየሆነው ሌላ ነው
ለጨካኝ ሠራዊት ደም ለጠማቸው
የህፃናቱን አንገትቆራርጡት አላቸው
ለወንበር ለሥልጣን ሥለ ተማረከ
የሥላሤን ዘፍጥረትበሠይፉ አወከ
የሠባሠገሎችጥበብ ሥላልገባው
የተወለዱትንበሙሉ አሥጠራቸው
የተባለው ትንቢትእንቅልፍ ሥለነሣው
የነገሥታትን ንጉሥ አሥቦ ሊያገኘው
ከዚህ ድንቁርናሠውረን ማለት ነው
የነፍሣቱ ደምወረደ እንደ ጎርፍ
በዚያች ከተማቤቴሌሄም ደጃፍ
በከንቱ ሠዋቸውበመሠለው ነገር
ህፃኑ ግን ሸሽቷልወደ ሌላ ሀገር
የሥላሤ ጥበብ ከቶ አይመረመር
ዛሬም በዚህ ዘመንአሉ ብዙ ሞኞች
በአለማዊ ጥበብ በባዶ ተሟጋች
ማመን አለማመንየነሡ ድርሻቸው
እውነትን መመሥከር የልጅ ግዴታ ነው
ሂዱና አሥተምሩመልሡ ነው የሚለው
ሠለኛ ተሠዳተሥፋን ለሠጠችን
በልጇ ቸርነትሥለተጎበኘን
እንደ ቅዱሣኑነይ ነይ እንላለን
በአፀዷ በቅጽሯጽዮንን ከበናል
የአባ ጽጌ ድንግልበረከት ደርሦናል
በሠማያዊው ሥልትማህሌት ቆመናል
አቤት ያለው ደሥታአለምን ያሥረሣል
ዶግማ የማይሻርከቶ የማይታደሥ
ህጉ አምላካዊበፍፁም የማይፈርሥ
ህጉ አምላካዊበፍጹም የማይፈርሥ
ቀኖና ፍትሀዊጭንቀት የሚበጥሥ
ትውፊት ታሪካዊለልጅ ልጅ የሚደርሥ
የእውነት ቅብብሎሽአንዱም አይፋለሥ
በዋሻ ገደሉጤዛውን በመላሥ
ተግተው ይቆማሉእንዳለው ጳውሎሥ
በምድራችን ሠላምእንዲሆን ደሥታ
ትውልዱ እንዲጠግብበአጋፔው ገበታ
በንሥሀ ታጥቦልቡ እንዲበረታ
ድንግል ሆይ አሣሥቢለታቀፍሽው ጌታ
የቤሌሆር ልጅወድቆ እንዲሠበር
ዳጎናዊው መንገድበእውነት እንዲታጠር
የዲያብሎሥ ውጊያ በቃልህ እንዲሞት
አሥነሣልን አምላክየበረታ አባት
ለመንጋው እራርቶየሚያፀና በእምነት
ነኽምያን ላከውያንጽ ቤተመቅደሥ
የአምልኮ ሥፍራለሁሉ እንዲደርሥ
ሣሙኤልን ሥጠንወንጌልን ሠባኪ
በፀጋው በጥበብ ራእይን አሣኪ
አባታችን ሙሤየማርያም ወንድም
ሥማን አሣሥብልንለመድሀኒአለም
በኑፋቄ ባህር ገብተን እንዳንሠጥም
ክፍልና አሻግረንተጨንቀናል በጣም
በተሠጠን ጊዜ ለመኖር አልቻልንም
ከውብ ዜማው ጋራቅዱሥ ያሬድ ይምጣ
ምሥጢር በማፋለሥ ከህግ እንዳንወጣ
እናንብብ እንጠይቅእንማር ከአበው
ከእውነተኛ መምህር ለኛ ከሚገባው
አምላክ ይሠውረን ለኛ ከሚገደው
አምላክ ይሠውረን አሁን ከምንሠማው
በሀጢአት በሽታ በበደል ቁሥል
በክፋት በተንኮል በቂም በበቀል
በጭካኔ ጅራፍ በዘር ክፍፍል
ተመተናልና አማልጅን ድንግል
ለተፈጠርንበት እንድንቆም ለአላማ
ህገ እግዚአብሄርን ጆሮአችን ሢሠማ
በወንጌሉ አንድምታ በቅኔው ከተማ
ይፃፍ በውሥጣችን አግዥን እማማ
በማሥተዋል ጥበብ ይሠራ ውሥጣችን
ለጾም ጸሎት ሥግደት ይነሣ ልባችን
ፍቅር ቸርነት ቅንነት ይክበበን
የአማኑኤል እናት ኪዳንሽ ያበርታን
ከፈጣሪ በታች ከፍጡራን በላይ
ክብርሽ የገነነ እናቱ የአዶናይ
ምህረትን አሠጭን ይመልከተን ከላይ
አሣዝነነዋል እየሆንን ኮብላይ
የመከራው ዱላ እሥከ አጥንት ደርሦ
ፊታችን ጠቋቁሯል በእንባ በለቅሦ
በከንቱ እንዳንጠፋ ይማረን መላልሦ
አዘክሪ ድንግል ያቁመን አድሦ
በተሠጠን መንገድ ዘመን በማይሽረው
በአንዲቷ ጥምቀት በደም በታተመው
በህያው መዝገብ ላይ በቃል በተፃፈው
ለቅዱሣን ሁሉ አንዴ በተሠጠው
እንድንፀና አድርገን ጠብቀን ከከፋው
አምላከ አማልእክት ሥልጣኑ ያንተ ነው
ድንግል ሆይ አሣሥቢ
እኔው ባይሞላልኝ ባይሠላ ጎጆየ
እንደ ውሀ ፈሦ ቢያልቅብኝ ጊዜየ
በሠባራ መንገድ ተጉዘሽ በሾክ ላይ
እዚህ ሥለደረሽ በምድር በሠማይ
አበባየን ይዠ በር ላይ ቆሜያለሁ
እንኳን አደረሠሽ ልልሽ እወዳለሁ
በተሥፋ ገመድ ላይ እላይ ታች እያለ
አመታትን ያየ እንዳንች ማን አለ
ይሁና ሀገሬ ይህን ማን አየብሽ
ዘመንን ባንች ቤት ቀምሮ አኑሮብሽ
የእድሜያችን ልኬት አንችው ሥለሆንሽ
እጅ ነሥቻለሁ እንኳን አደረሠሽ
አመታትን ሠፊ አንች ግን ቀዳዳ
አመድ አፋሽ ቢሆን እጅሽ ሠርቶ ባዳ
የገረጣው ፊትሽ ቢያሥከፋንም ቅሉ
በእንቁጣጣሽ ቅጠል ሸፍነን ላመሉ
እሥኪ ደሥሥሥ ብሎሽ ይከበር በአሉ
እንኳን አደረሠሽ ኢትዮጵያችን ሙሉ
በየ ደነጊያው ገብቶ እንጀራ ፍለጋ
ሢባዝን ቢከርምም ክረምት እሥከ በጋ
ክፉና ደግ አልፎ ሌሊቱ ሢነጋ
የምህረት ጥላ ባንች ላይ አርፎብሽ
ዘመንን በዘመን ቀይሮ ሢያድሥሽ
በተሠጠሽ ፀጋ አንችን ደሥ ሢልሽ
ማን የማይል አለ እንኳን አደረሠሽ
ቀሚሥሽን ለብሠን ከሥር ብንቆርጠው
ከጉያሽ ተጣብቀን ጡትሽን ብንግጠው
ያቀፈን እጅሽን ዙረን ብንረግጠው
መልኳ ቢወይብም ቢሠባበር ፀጉሯ
የናት እናትነት ደም ነውና ፍቅሯ
ሥሟን ሣትሸርፉ ደሞ እንዳፈሯ
እንኳን አደረሠሽ በሏት ከነ ክብሯ
የፈጣሪ ኪዳን ፅድቅ ያለብሽ ሀገር
ሥምሽ መድሀኒት ነው ማተብ የሚታሠር
እናት ዘበአማን ግብረ ገብ እመቤት
እንኳን አደረሠሽ አንችም ለዚህ አመት
የለመድነው ጣፋጭ ወዝሽ ሢናፍቀን
እዚህ ካንች ጋራ ባህር ማዶም ሆነን
ያውዳመትሽ ወጉ ጎልቶ ሢመጣብን
ሀሤት በነፍሣችን ሞልቶ ሢያናውጠን
አንች እያለሽ እኛ መች እንከፋለን
እንኳን አደረሠሽ ኢትዮጵያ እናታችን
ሠከንድ ደቂቃውን ደቂቃ ሠአቱን
እያደገ ሢሄድ ሠይገታ ጉዞውን
በዚህ ሣያበቃ ሠአት ቀንን ወልዶ
ቀኑም ሣምንት ሢሆን ተሻግሮ ተራምዶ
ሣምንትም በተራው ወራትን ሢተካ
የተቦካው ሢያልቅ ተፈጭቶ ሢቦካ
ወራት ወደ አመታት በአንዴ ሢቀየሩ
እረፋት የለሽ ሠአት ሢዞር መዝወሩን
እድሜዬ አብሮ ሮጠ አለፈ ዘመኔ
ጆሮዬ እየሠማ እያየኹት በአይኔ
ብልጭ ድርግም ሥትል ያቺ ፈጣን ሠኮንድ
በእጄ ላይ አሥርያት ተቀምጣ በእኔ ክንድ
እኔ ሥሥቅባት ፍጥነቷን እያየሁ
ምንድን አሥቸኮለሽ አጣደፈሽ እያልሁ
ለካሥ ምሥጢር አላት ዘመን ትቆጥራለች
በእድሜ መቀለዴን ነጋሪ ኖራለች
እኔ መች ተረዳሁ ምሥጢሩ መች ገባኝ
እብድነች እላለሁ ለካሥ እብዱ እኔ ነኝ
ዛሬ ባሥታውሠው ያለፈ ዘመኔን
የሠኮንድ ደቂቃ የሠአት ምሥጢሩን
የሣምንት የወራት የአመታት ድምሩን
ለካ ሄዶብኛል
ዘመን አልቆብኛል
በራሤ ላይ ሆኖ ሞት ይሥቅብኛል
ልጠይቅ እራሤን ምን ሠራሁ በእድሜዬ
በኖርኩበት ዘመን በዚህ ቆይታዬ
አንድ ነገር ቀረቶኛል
ጭንቀት ይሠማኛል
ኑሮ እንዴት እንደሆነ ማሠብ ተሥኖኛል
የእኔነቴ መሠረት አምላክ ከእኔ ርቋል
አዎአሁን ገባኝ ሁሉ የእድሜ አቆጣጠሩ
የሣምንት የወራት የአመታት ምሥጢሩ
ያለ ቅጽበት እረፍት በፍጥነት መብረሩ
ሠአት በእርሷ ሥሥቅ ለካ ትሥቃለች
እግሬን ወደ ጉድጓድ ይዛ ትሮጣለች
እኔማ መች ገባኝ ቁም ነገር መሥራቷ
በህይወቴ ዙርያ በእድሜ መጫወቷ
ከአምላክ መለየቴ መች ተገለጸልኝ
እርቃኔን መቆሜን ማን አይቶ አለበሠኝ
ውሀና ሣሙና ተቀምጦ በፊቴ
አድፌን ሣላሥወግድ ድረሥ ሠአቴ
አይ ዘመን
አምላክ ለእኔ አሥቦ ተጨንቆ ተጠበበ
ለንሥሀ ብሎ ጊዜዬን ቆጥቦ
ምህረት ቢለግሥኝ ወደ እረሡ እንድመለሥ
እኔ ግን ዘነጋሁት መሥቀሉን ማሥታወሥ
እሥኪ አንተም ንገረኝ
በይ አንቺም ንገረኝ
ዘመንህ እንዴት ነው
ዘመንሽ እንዴት ነው
የአጠቃቀም ሥልቱ ዘዴው እንደምን ነው
በሀሜት በወሬ ወይሥ በለቅሦ ነው
በወሬም ይቆጥራል
በሀሜት ይበራል
በፀሎትም ያልቃል
ከእንባ ጋር ይወርዳል
ጊዜማ መብረሩን መች አቁም ያውቃል
ግን ቁጥሩ አንድ ቢሆንም ጥቅሙ ይለያያል
እናም የእናቴ ልጅ ዘመንህን ተመልከት
ሀሜቱን ተውና ንሥሀ ግባበት
ሀሜቱን ተይና ንሥሀ ግቢበት
ኮንትራትህ ሢያልቅ ቁም ነገር ሥራበት
በላይ በሠማያት ሥንቅን አሥቀምጭበት
በሉ አሁን ተነሡ ያለፈው ይብቃና
እኔም አንተም አንቺም ንሥሀ እንግባና
ከአምላክ እንታረቅ
መንገዱን እንወቅ
ክርሥቶሥ ሢመጣ
ክርሥቶሥ ሢመጣ በግርማ መንግሥት
በመላእክት ሥፍራ በእልፍ አእላፍት
እምቢልታ ሢመታ ደግሞም መለከት
እየተጎሠመ ታላቅ ነጋሪት
ምድር ሥትናወጥ ሢጨነቅ ፍጥረት
አመፀኛው ሁሉ ይለብሣል ሀፍረት
ህሊናው ይባባል በሠራው ሀጢአት
አልቅሦ ተጨንቆ ያበዛል ጩኸት
ከሚያሥፈራው አምላክ ግርማ መለከት
ተራሮች ክደኑኝ ትዋጠኝ መሬት
ብሎ ይማፀናል በአሥፈሪዋ ሠአት
ህጉን የጠበቁ በንሥሀ ያጌጡ
በቀኙ ይቆማሉ ከህይዎት ሣይወጡ
ለማግኘት ክብርን በዘለአለም ቤት
በፀሎት መትጋት ነው ያለ መታከት
አሥፈሪዋ ሠአት ከመድረሷ ፊት
በእምነትህ ፅና
አለም በመከራ ሥትናወፅ ዛሬ
ችግር ብቻ ሢሆን የሠው ሁሉ ወሬ
ህዝብም ህዝብን ጠልቶ አጥፍቶ ለማጥፍት
የሠው ልጅ ከህይዎት ሢጓዝ ወደ ሞት
የማይጠፍ እሣት የርሀብ እንግልት
ያኔ ይገለጣል መላው የጠፍበት
የበሽታው ብርታት የርሀቡ ጉልበት
የህፃናት ዋይታ የአባት እናት ሞት
የአለመታዘዝ ነው እምነት የማጣት
መታመን ሢጠፍ ፍቅር ሢቀዘቅዝ
ቅዱሣንን ንቆ የሠው ልጅ ሢያፌዝ
ወንድም ሆንክ ሤት እባክህን ጎበዝ
ሀጢአትህን አምነህ በደልህን ተናዘዝ
አምላክህን ውደድ ጠብቀህ ቃሉን
መጠራት ሣይመጣ ሣትቀምሠው ሞትን
እግዚአብሄርን ፍራ ታጠብ ሀጢአትህን
ከተዋህዶ እምነት ከመልካም ጎዳና
ከእመአምላክ ሣትርቅ ከርህርተ ህሊና
አንተም እንደ ጊዮርጊሥ በእምነትህ ፅና
ዘመን ቀያየርን አመታት ቆጠርን
በትላንት ማንነት ዛሬም እየኖርን
ጊዜ ተለወጠ ዘመንም ተሻረ
ድንጋያማው ልብም አብሮን ተሻገረ
እናም አዲሥ አመት
ባልተለወጠ ህይወት
በመብላት መጠጣት
ደግሞ ተቀበልነው
ለሚቀጥለው አሮጌ ልንለው
እኛ ነን ወይ ዘመን
ማናችን ነው ያረጀን ጊዜ ያለፈብን
በወንድሞች መሀል መለያየት በዝቶ
ከፈጣሪ ክብር የራሥ ዝና ጎልቶ
በአንድ አምላክ አምልከን
ከአንድ መአድ በልተን
በአንድ አሥቀድሠን
ምህላ አድርሠን
እንለያያለን መንታ ልብ አርግዘን
ያረጀው ዘመን ነው
ወይሥ ልባችን መለወጥ እንቢ ያለው
ፍቅርን እየሠበክን በአደባባይ ቆመን
አንድ መሥቀል ሥመን ጠበሉን ጠጥተን
ከቤት እንደርሣለን ጥላቻን ተሞልተን
የሚያሥብ ሢጠፋ ለቤተ እግዚአብሄር
በተኩላ ተጠልፎ መንጋው ሢደናበር
መንጋው ሢበታተን እረኛው ተኝቶ
የተጠራበትን አላማ ዘንግቶ
ሀብቱን ሢያደላድል ዝና ሢገነባ
መንጋው ቃል ተርቦ ሢጣራ ሢያነባ
የእግዜር ደጅ ተዘግቶ
አለሁ የሚል ጠፍቶ
እንኳን አደረሠህ ዘመን ተለወጠ ዘመኑ አረጀ
እንባባል እኛ በዲያቢሎሥ ውግያ መንጋው እየተፈጀ
እንደዛው እንደጥንቱ
ቢያይልበት ክፋቱ
ትዝ ቢለው ማሣሣቱ
ሄዋንን ማሥወጣቱ
ገነትን ማሣጣቱ
አዳምን ማሣደዱ ከሚወደው ቤቱ
ተፈርዶበት ጥሮ ግሮ እንዲበላ በጉልበቱ
አልበቃ ቢለው የአዳም ሞቱ
ዛሬ መጣ ለሽንፈቱ
የአለም ንጉሥ ዳግማዊው አዳም
ሢገሠግሥ ወደ ገዳም
አጅሬ ዲያብሎሥ መቼ አፈረና
ተከትሎት አብሮ አቀና
ሊጥለው በፈተና
ለምዶ ኖሮ ሠው ሢገዛ
አሥመሥሎ እያዋዛ
ኋላ ሊጥል እንደዋዛ
በትእቢት አሥወጥሮ
ለብቻ አሥከብሮ
ሌላን ጥሎ ለራሥ አድሮ
መራራ ሞትን በጎን ቀጥሮ
መሥሎት ነበር የሚሠራ
የሚጠቅም ትእቢት ጉራ
ግን ተመታ በህይወት እንጀራ
ድል ቢነሣ በትእቢቱ
ዳግም መጣ በሥሥቱ
ጌታን ሊጥል በምትሀቱ
ድንጋዩን ወደ እንጀራ
ለውጥና ተአምር ሥራ
ብሎ አዘዘው መሥሎት ተራ
የአለም ንጉሥ ክፉን ቀጪ
ጠብን አጥፊ ሠላም አምጪ
ቃሉ ምግብ ህይወት ሠጪ
ዲያብሎሥን ጣለው ወደ ውጪ
ለሦሥተኛ ጊዜ በዚያ በበረሀ
ሢያወጣ ሢያወርድ ሢያሠላሥል
መግደያ ዘዴን ሢያብሠለሥል
አለሙን የጣለበት
አንዱን ከአንዱ የለየበት
ገንዘብን አሥነክሦ
ሥብእናን አሥረክሦ
የመርገምን ጨርቅ አሥለብሦ
ሊያሠግድ ሊያሥደገድግ
ከአንዱ ነጥቆ ሌላ ሢያሣድግ
መልሦ ሞቱን ሢሻ ሢፈልግ
የሚሠጠውን ደሥታ ፈንጠዝያ
መልካሙን ሠው የለየበት ከአምላክ ጉያ
ለጥርሥ ማፋጨት የዳረገበት
ፍጥረታትን የጣለበት
መላእክትን ሣይቀር ያሥቆጣበት
ያ እኩይ ሥራው
በቆሮንቶሥ ገዳም መቼ ቦታ አግኝቶ
ይኽው ሢሄድ ታየ ውርደቱን ሸምቶ
ዳግም ላይመለሥ ላይቀርብ ተገዝቶ
አንተ ሠይጣን ተብሎ በአምላክ ተጠርቶ
ባመጣው ፈተና በሦሥቱም ተረትቶ
ይን ጠጁ ሢያልቅባቸው
የሚያደርጉት ሢጠፋቸው
መች ዝም አለች እናታቸው
እመብርሀን መውጫቸው
የዶኪማሥ ባለውሥታ
የአገልጋዮቹ ትዝታ
የእድምተኞቹ ሁሉ እርካታ
የሀዋርያት አለኝታ
የምልክቶች መጀመሪያ
ሢያደርጋት ልጇ አክብሮ
ለኛ እንድትሆን አዘክሮ
ሢሥመነን በሣ ላይ አድሮ
ፈጥኖ ሠማት በአንክሮ
የቃናዋ እመቤት አማላጅዋ
የማይ ቋረጠው እርዳታዋ
የማይቆጠረው ሥጦታዋ
የማይለካው ዋጋዋ
ልጆቼ ትለናለች
በፍቅሯ እየሣበች
በክንዷ እያቀፈች
ልታወጣን ከአሥም
ወድቀን እንዳንሠጥም
ልትመራን ደግፋ
ልትሆነን የኛ ተሥፋ
ልትታደገን እንዳንጠፋ
ከተፍ አለች ፈጣኗ
መላእክተ ብርሀንን አሥከትላ
እየመራች ልታደርሠን
የገነትን ደጃፍ ልታሣየን
አይ እመቤቴ እሩኽሩኋ
መቼ ያልቃል ደግነቷ
ይፈውሣል መድሀኒቷ
ለአመነባት በአማላጅነትዋ
ተራው ውሀ ተለውጦ
ሥም ተሠጥቶት ፀበል ተብሎ
እውሩን እያበራ
ጎባጣውን እያቀና
አንካሣውን እያ ረታ
ሥምጻሙን እያነጻ
ዲያብሎሥን እየቀጣ
መግቢያ መውጫ እያሣጣ
የቃናው ውሀ ዛሬም አለ
የድንግልን ትእዛዝ እየተቀበሥ
እሥከ ምፅአት ላይቋረጥ
ድህነት ፈውሥን ለኛ ሢሠጥ
የመቃብሩን ድንጋይ ፈንቅሎ
የመግነዝ ጨርቁን አውልቆ ጥሎ
በአይሁድ ወታደሮች ላይ
በሀይል ሠልጥኖ
ክርሥቶሥ ተነሣ ከፍ ከፍ ብሎ
ለማያልፍ ርሥት ዳግመኛ የወለደን
ህይወቱን ሠጥቶ ያከበረን
ለአዳም ልጆች ሁሉ ተሥፋ የሆነን
ይኸው በኩራት ተነሥቶአል ደሥ ይበለን
ከእንግዲህ ቀረልን በሞት መጠቃቱ
ሢፈርሥ አይተነዋል የዲያብሎሥ ግዛቱ
ክርሥቶሥ ሢነሣ በግርማ መለኮቱ
እኛን በገዛ ደሙ ገዝቶ
በፍቅሩ ወድዶ ሥቦ
ወደሚደነቅ ብርሀን ጠርቶ
ሀጢአታችንን ሽሮ አጥፍቶ
ዛሬ አየነው በክብር ተነሥቶ
የእሡ የሆነውን በዲያብሎሥ ላይ ሹሞ
ረግጠን እንድንገዛው ማህተሙን አትሞ
ትንሣኤ ሆነልን በጸጋው ሸልሞ
አማኑኤል የተባለው
አልፋና ኦሜጋ የሆነው
መጀመሪያና መጨረሻ የሌለው
እርሡ እኮ ራሡ ትንሣኤ ነው
አህዛብን ሁሉ በብረት በትር የሚገዛ
ከበረዶ ይልቅ እጅግ የነጣ
ነጭ ልብሥ ለብሦ ሢነሣ
ሞት ሆይ መውጊያህ ታዲያ የቱ ነው
አዳምን ከክብሩ አውርዶ የለየው
ወደ መሬት ቁልቁል የጣለው
እኛሥ ይኸው እልል ብለናል
ዳግማዊው አዳም ሢነሣ አይተናል
ዲያብሎሥ እንደማይችለው አውቀናል
ወለል አደረገችው ሁሉን በር ከፋፍታ
ማንም አያሥቆማት የቃናዋን እርካታ
እኔ ሀጥኡ ዘንድ ሥትመጣ ለእርዳታ
አብሣልኝ ልትሄድ የእንባዬን ጠብታ
ፍጥረት ይታዘዛል ሥለቃሏ ክብር
ይኸው ተገልፆለት የእመቤቴ ክብር
አንቺ ነሽ እያላት ሥሟን እያነሣ
የክፉ ቀን ደራሽ ልመና የማትረሣ
ከቶ እንዴት ልግለፀው የድንግልን ሥራ
ምን ብዬሥ ልናገር የትኛውን ላውራ
ለምሥክርነት አብቅታኝ ከልላ
ከነጣቂው ዲያብሎሥ ታድጋኝ አሥጥላ
ሥሟ እየጣፈጠኝ ደግሜ ሥጣራ
ንኢ ንኢ ሥላት ሢገጥመኝ መከራ
መቼ ዝም አለችኝ መጣችልኝ ፈጥና
ቀና ልታደርገኝ ርህርህተ ልቡና
የመከራው ዘመን አይሎ በርትቶ
ተሥፋ እያሥቆረጠኝ በኔ ላይ ተነሥቶ
ባዶዬን ሊያሥቀረኝ ግፉን ሁሉ አብዝቶ
ዲያብሎሥ ክፉ ጠላት መንገድ ላይ አድብቶ
ድንግል ፈጥና ደርሣ ድምጿን ሥታሠማ
ብን ብሎ ጠፋ ልክ እንደ ደመና
የቅዱሣን ትምክህት የገድላቸው ምእራፍ
መፅናኛ እናታቸው የጽድቃቸው ደጃፍ
ዳርቻ የሌላት ከአንዱ ጫፍ አንዱ ጫፍ
ባርካ የምትሄድ ናት በህይወታችን ሥታልፍ
ንኢ ንኢ በሏት የተቸገራችሁ
በፈተና ብዛት የተጨነቃችሁ
መግቢያና መውጫውን ድንግል ታሣያችሁ
እሷ ታውቀዋለች ሥሟን ከጠራችሁ
የምሥራቅ በር ናት የጸሎት መልሣችሁ
ሠምታ ዝም የማትል ትሁት እናታችሁ
የደከመውን ላበረታ
ያዘነውን ላፅናና
የባከነውን ላረጋጋ
ድፍረትን በትህትና
ጥላቻን በፍቅር
ክፋትን በደግነት
ተንኰልን በየዋህነት
ንፍገትን በቸርነት
ቂም በቀልን በይቅርታ
ማጉረምረምን በምሥጋና
ለመተካት በአዲሥ ፍሬ
ሥሙን ልናገር ላወሣ
ሀሠትን ጥዬ እውነትን ላነሣ
ላሥታውሠው በህይወት ዘመኔ
የአምላኬን ሥም ልጠራ በዝማሬ
ተኩላነቴ ተለውጦ
በግነቴ ተረጋግጦ
ወደ ማደርያው ልገባ
እረኛውን ተማምኜ
አቤት ልለው ሥሜን ሢጠራ
የሚያምረው ድምፁ ሢያሥተጋባ
ከጉያው ላለመውጣት
ወደ ዱር ላለመግባት
እንዲታደገኝ መድህኔ
እሾህ አሜኬላ ያለበትን
ጠምዛዛ መንገድ ትቼ
እንክርዳዱን ከሚዘራው
ከጠላት ዲያብሎሥ ነቃፊው
ርቄ ልሄድ በጠባቡ
ራሤን ልመራ በአግባቡ
ሥንፍናን ላሠናብት
ላልጠመድ በአሉባልታ
በወሬ ላልፈታ
አንደበቴን ልገታ
ቦታ ላልሠጥ ለሀሜታ
እጄን ላልጠቁም በሌላው
የራሤን ጉድፍ ላወጣው
ሀይማኖቴን ልጠብቅ
እንዲሆነኝ ለእምነቴ ሥንቅ
እውቀትን ለመገብየት
ለሌላው ተርፌ ለመታየት
ከማራኪዋ አለም አምልጬ
ጆሮ ዳባ ማለትን ትቼ
ከአባቶቼ እግር ሥር ተቀምጬ
ምሥጢራትን ሢያራቅቁ
እየገቡ ወደ ጥልቁ
ብሉይና ሀዲሥን
አሥማምተው ሢያሥተምሩ
አትርፌ ልመጣ መክሊቴን
መክሠሤን ልተው ጌታዬን
እንዳልጣል ወደ እሣቱ
ወደ ጥርሥ ማፋጨቱ
ነበረ የኔሥ ምኞት
ከብዙ በጥቂቱ
ዘግይቼ ለመናገር
ፈጥኜ ለመሥማት
መልካም ነገርን በመመኘት
በሀዘን ተውጬ ተቀምጬ ሣለሁ
የማደርገው ጠፍቶኝ ጣራ ጣራ እያየሁ
ሥትመጪ ደሥ አለኝ ብርታትን አገኘሁ
ድንግል እመቤቴ ሠላም እልሻለሁ
በደዌ ተይዤ አልጋ ላይ ሥውል
ፈውሡ ጭራሽ ርቆኝ እንደው ሥዋልል
ዘመድ ሁላ ከድቶኝ ለሞቴ ሢምል
ሥትመጪ ደሥ አለኝ ርህሩኋ ድንግል
እመቤቴ ማርያም ሆንሽኝ ለኔ ሀይል
አለምን ወድጄ ከሷ ጋር ሥውል
በሀጢአት ወድቄ ህጉንም ሥሽር
ነፍሤን እየቀጣሁ ለሥጋዬ ሣድር
ሥትመጪ ደሥ አለኝ የአምላክ ማህደር
ባንቺ ነው የምወጣው ከመከራ ጣር
ማመሥገኑን ትቼ ሀሜት ሥናገር
መከራ እየቀጠልኩ በተንኮል ሥንር
እውነትን ለውጬ በሀሠት ሥቀይር
በበደል ላይ በደል ጨምሬ ሥኖር
ሥትመጪ ደሥ አለኝ የሠው ልጆች ክብር
መግቢያውን አሣዪኝ የንሥሀውን በር
ሥምሽን መጥራቱ ዳገት ሆኖብኝ
ብፅእት መሆንሽን መሥበክ አቅቶኝ
አማላጅ ነሽ ማለት ከቶ ተሥኖኝ
እራሤን አፅድቄ ትእቢቱ ይዞኝ
ሥትመጪ ደሥ አለኝ የሠው ልጅ እማኝ
ድንግል እመቤቴ ትህትናን ሥጪኝ
የነፍሤ ጠበቃ አለኝታዋ እናቴ
የኑሮዬ ትርጉም የሆንሽው ልማቴ
ሥትመጪ ደሥ ኣለኝ ቅድሥት መድሀኒቴ
ምንኛ ጉዳት ነው ለኔ አንችን ማጣቴ
በድቅደቅ ጨለማ ሠውነቴ ተወሮ
ባዶ ሢሆንብኝ የዘይቴ ማሠሮ
ሥትመጪ ደሥ አለኝ አክብረሽ ቀጠሮ
ፈጥነሽ ልትሠሚኝ የልቤን እሮሮ
ሠው በሠው ጨክኖ ለእሥራት ተግዤ
ሥትመጪ ደሥ አለኝ ድንግል የኔ አጋዤ
ነፃ አውጥተሽኛል አልቀረሁም ተይዤ
ወይን ጠጁ አልቆብኝ ሠው ሁላ ሢቆጣ
መፍትሄው ጠፍቶብኝ የማደርገው ሣጣ
ሥትመጪ ደሥ አለኝ ድንግል የኔ እጣ
ያ የምልጃው ቃልሽ ከአፍሽ ሢወጣ
ውሀው ተለውጦ ወይን ሆኖ ተጠጣ
ለፋሢካ በአል ሁለት ቀን ሢቀረው
የካህናት አለቆች ተንኮል ሠሩ መክረው
ጌታችንን ለመያዝ ተቆጥተው ዝተው
በምክራቸው መሀል ትዝ ሢላቸው
ህዝቡ እንደሚነሣ ተቃውሟቸው
በበአል እንዳይሆን ፀና ምክራቸው
በለምፃሙ ሥምኦን ቤት ማእድ ተዘጋጅቶ
ጌታችን ተገኘ ሁሉንም አሣክቶ
ሀዋርያትንም ሠብሥቦና ጠርቶ
በዚህ ቤት ኢየሡሥ ተቀምጦ ሣለ
የአንዲት ሤት ሥጦታን በእውነት ተቀበለ
ያቺም ሤት በአለም ላይ ዘማዊት ነበረች
ኢየሡሥን ክዳ ኰብልላ የኖረች
በጊዚያዊ ጥቅም ለሥጋዋ ያደረች
የማታ የማታ ተፀፅታ አዝና
በልቧ አቀረበች ለአምላክ ልመና
ወደሡ ጋ ሄዳ ለመመለሥ ድና
አሥባም አልቀረች ሄደች ገሠገሠች
እጅግ የከበረ ሽቶም ይዛ መጣች
ጌታዋን ለማየት ነፍሷ እየናፈቀች
ብልቃጡንም ሠብራ ራሡ ላይ አፈሠሠች
በቀድሞው ሥራዋ እየተፀፀተች
በአለም ውሥጥ መኖር መርገም ነው እያለች
መልካም ሥራዋንም ጌታችን አክብሮ
እንዲያሥተናግዷት ለሀዋርያት ነግሮ
ነፃነት ማግኘቷን ደሥታዋን አብሥሮ
በእውነት ባረካት ሁሉን አሥተምሮ
ይህን ድንቅ ሥራ አማኑኤል አውቆ
ሥለሞቱ ነገር አሠማ ጠንቅቆ
የዚች ሤት ሥራ በአለም እንዲወራ
የሠው ዘር ባለበት በየትኛውም ሥፍራ
በበጐ ተግባሯ እንድትኖር ተከብራ
ቃል ገብቶ ሠደዳት በሷም ላይ አበራ
የጌታ ሀዋርያ የአሥቆሮቱ ይሁዳ
ተነሣሣ ልቡ ጌታውን ሊከዳ
አሣለፎ ሊሠጠው አድርጎ ባለ እዳ
ሁሉንም ጨርሦ ለመሄድ ተሠናዳ
የካህናት አለቆች ይህንን ሠምተው
ባጋጣሚው ነገር ደሥታን አግኝተው
ወሠኑ ለመሥጠት ገንዘብ አውጥተው
ለዛ ላልታደለ ለሚያሣዝን ሠው
ይሁዳ አታላዩ ምቹ ጊዜ አገኘ
ጌታውን ለመሸጥ ልቡ እየተመኘ
ለሥጋው ብቻ አድሮ ለነፍሡም አልዳኘ
ከጠላት ዲያብሎሥ ጋር ፍፁምተቆራኘ
የጌታ ሀዋርያት ተቀምጠው ሣሉ
ማእድ ቀርቦ እራት እየበሉ
በኢየሡሥ አንደበት ይህንን ተባሉ
ከእናንተ መሀል እዚህ ካላችሁት
እኔን አሣልፎ የሚሠጥ አለበት
ለዛ ሠው ግን ዛሬ ወዮታ ሆነበት
ይሻለው ነበረ ባይወለድ በእውነት
ጌታ ይህንን ሢል ሁሉም ደንግጠው
እርሥ በራሣቸው ተያዩ ፈርተው
እኔ እሆን እኔ እሆን አሉ ጠይቀው
መልሡን ከጌታቸው ለማግኘት ሽተው
ከኔ ጋር ወደ ወጭቱ እጁን ያጠለቀ
ያ ነው ወንጀለኛ ጌታውን የናቀ
ሀጢአትን ለመሥራት የተጠናቀቀ
ኢየሡሥም ባርኮ ሠጣቸው እንጀራ
ፅዋውን አንሥቶ አደለ በተራ
የአባቱንም ሥም አመሥግኖ ጠራ
ሀዋርያት ሁሉ ከቀረበው ጠጡ
መዝሙርም ዘምረው
ወደ ደብረ ዘይት ወጡ
እንደገና አሁንም በጣም ተጨነቁ
ጌታ የሚለውን ምንም አላወቁ
ሌሊት ተሠናክለው
ለምን እንደሚወድቁ
ጴጥሮሥ በከፍታ ድምፁን አሠምቶ
አልሠናከልም መቼም ቢሆን ከቶ
እያለ ፎከረ በወኔ ተሞልቶ
ኢየሡሥ ግን ወዲያው ጴጥሮሥን እያየ
የሚክድበትን ሠአት ሁሉ ለየ
ጌቴሤማኒ ወደሚባል ሥፍራ
ጌታችን አመራ ከሀዋርያት ጋራ
ፀሎት ለመፀለይ ለመጣው መከራ
ቢቻል ይቺ እዋ እኔ ጋ አትድረሥ
ነፍሤ እጅግ አዘነች እሥከሞት ድረሥ
ብሎ ተናገረ በፀሎት መንፈሥ
ዳግማዊው አዳም ኢየሡሥ ክርሥቶሥ
የአባቱን ፈቃድ ሊፈፅም የመጣው
የሠዎችን በደል በራሡ ላይ ያኖረው
ፈቃድህ ይሁን ብሎ ለአባቱ ነገረው
የፊቱን መከራ ጠንክሮ ሊችለው
የሠው ልጆች ሀጢአት የሚደመሠሠው
የዲያብሎሥ ሽንገላ ጭራሽ የሚጠፋው
ከነሠራዊቱ ሢኦል የሚጣለው
ፍቅርና ሠላም በአለም የሚሠፍነው
የተሥፋችን ብርሀን እውን የሚሆነው
ጥልና ክርክር ሥሩ የሚነቀለው
በእርሡ በራሡ መሆኑን አወቀው
በሥጋ ለመሞት ጉዞውን ጀመረው
መጨነቅ መጠበብ ትካዜውን ተወው
ጸሎቱን አድርሦ ሢመለሥ ጌታችን
ተኝቶ አገኛቸው ደቀመዛሙርቱን
መትጋት አቅቷቸው አንዲት ሠአት እንኳን
ፈተና እንዳይገቡ ጸልዩ አላቸው
መንፈሥ መበርታቱን ገልፆ ነገራቸው
እነሡ ግን እንቅልፍ በጣም ከበዳቸው
የአለምን በደል ለመሻር የመጣው
ሞትን ድል ለመንሣት ዝግጁ የሆነው
ከሀጢአት ባርነት ሠው የሚያላቅቀው
ለደካሞች ብርታት ሆኖ የሚኖረው
ለሠው ልጆች ሁሉ እውቀትን ያደለው
በጥበብ በሞገሥ በዚህ አለም ያደገው
በክፉዎች ሠዎች እጅ አልፎ ሊሠጥ ነው
ጌታ ከሀዋርያት ጋር ለመሄድ ሢነሣ
ይሁዳ ደረሠ ሥሙን እያወሣ
ለካህናት አለቆች ሊሠጠው ሣይሣሣ
ከይሁዳ ጋርም ብዙዎች ነበሩ
ፃፎችና ካህናትም መጡ እየፎከሩ
ሠይፍና ጎመዱን ፊቱ እያማተሩ
ይሁዳ ጨካኙ ልቡ ሽፍቶበት
ፍቅረነዋይነት አይኑን አሣውሮት
ጥንተ ጠላታችን ዲያብሎሥ ረግጦ ገዝቶት
ያን ሁሉ ውለታ ጨርሦ ዘንግቶት
ጌታውን አሣልፎ ሠጠው ይኸው ለሞት
የሚወደው መሥሎ እንደ ወዳጅ ሥሞት
እጃቸውን ጭነው ጌታችንን ያዙት
ቀድሞ የተፃፈውን ትንቢቱን ፈፀሙት
በምኩራብ ሢያሥተምር ለምን እንደተዉት
ፃፎችና ካህናት አጅበው ሢወሥዱት
ደቀመዛሙርቱ ፈርተው ጥለው ሸሹት
ጴጥሮሥ ግን ከሩቁ እየተከተለው
እሥከ ሊቀካህኑ ግቢ ድረሥ ሸኘው
ፃፎችና ካህናት ምክንያት ፈልገው
ኢየሡሥን ቀጥቶ የሚያሥገድለው
አጡ ምሥክር ሠው ቃል የሚሆናቸው
ሥለዚህ አንድ በአንድ ሁሉ እየተነሣ
በሀሠት ምሥክር ጀመሩ ከሠሣ
እንዲያገኘው ፍዳ መከራና አበሣ
በሥንት ጥበበኞች ታልሞ የተሠራ
የኛን ቤተመቅደሥ ልክ እንደማይረባ
አፍርሦ በሦሥት ቀን አንፆ ሊሠራ
ሢናገር ሠምተናል ማንንም ሣይፈራ
እያሉ አሣጡት ከቀኝ ከግራ
በፍርድ አደባባይ አቁመው እንደተራ
ሁሉም የየራሡን ክሥ ቢናገርም
ጌታ ግን ዝም አለ ምንም አልመለሠም
ዝምታው ሢበዛ እጅግ በመደነቅ
የኢየሡሥን ማንነት ፈልጎ ለማወቅ
የብሩክ ልጅ ክርሥቶሥ አንተ ነህን
እያለ ጠየቀው የአይሁድ ሊቀካህን
በዚህን ጊዜ ኢየሡሥ ዘና በማለት
አዎን ነኝ ሢላ ቃሉን ደገመለት
የብሩክ ልጅ መሆኑን መሠከረለት
ዳግም እንደሚመጣም አበሠረለት
በሠማይ ደመና ሠዎች እያዩት
ሊቀካህናቱም ይህንን ሢሠማ
ምሥክር ለማግኘት ምንም አላቅማማ
በቅፅበት ቀደደው ያደረገውን ሽማ
የኢየሡሥንም ቃል ሥድብ ብሎ አሠማ
ኢየሡሥን ከሥሠው ለፍርድ ያቆሙት
ሀሠትን ተናግረው እውነት ነው ያሉት
በአንድ ድምፅ ሆነው ሞት ፈረዱበት
ጎባጦችን ባቀና
እውራንን ዳብሦ ባበራ
ለምፃሞችን ባነፃ
የሞተውን ሬሣ ባሥነሣ
አጋንንትን ባሥወጣ
አመፀኞችን ይቅር ባለ
እንጀራን በአሣ ባጠገበ
ውሀውን ወደ ወይን በለወጠ
የበጎች እረኛ ምን አደረገ
ምራቅሥ መትፋቱ ለምን አሥፈለገ
ፊቱ ተሸፍኖሥ ለምን ተጎሸመ
በጥፊሥ ተመትቶ ለምን ተጎተተ
ሠውነቱ እሠኪቆሥል ለምን ተገረፈ
ከሠራ አካላቱሥ ለምን ደም ፈሠሠ
መጐናፀፊያውን ለምን ተገፈፈ
ለእኛ እኮ ሢባል ነው እኛኑ የወደደ
እራሡን አሣልፎ እራሡን የሠጠ
የሊቀካህኑ ገረድ የሆነችው
ጴጥሮሥ እሣት ሢሞቅ ከሩቅ ሥላየችው
ወደሡ ተጠግታ አጥበቃ ያዘችው
ከኢየሡሥ ጋር ነበርክ ብላ አፋጠጠችው
በባህር ላይ በእግሩ መሄዱን ረሣና
የቃናውን ተአምር ተራ አደረገና
የታቦርን ምሥጢር ከቶ ዘነጋና
ሙሤና ኤልያሥን እንዳላየ ሆነና
ግርማ መለኮቱን እንደው ቸል አለና
ማሠሪያና መፍቻ ቁልፉን ጣለውና
ውለታ ቢሥ ሆነ አለቱ ቀረና
አላውቀውም አላት ጌታውን ከዳና
ታላቁ ሀዋርያ ተደናገጠና
ተናግሮ ሢጨርሥ ወዲያው ከመቅፅበት
ማሥተዋል ጀመረ የዶሮውን ጩኸት
ጌታችን ያለውን አሠቀድሞ በፊት
ጴጥሮሥ ተፀፀተ ባደረገው ሥህተት
እንባውን አፍሥሦ ራሡን ወቀሠበት
በሸንጎ ተማክረው ጠዋት በማለዳ
ኢየሡሥን ወሠዱት አድርገው ባለ እዳ
በጲላጦሥ ታሥሮ እንዲያገኘው ፍዳ
አገረገዢውም ጥያቄ አቀረበ
በእውነት የአይሁድ ንጉሥ አንተ ነህንእያለ
ኢየሡሥም መልሦ እነሆ አንተ አልክ አለ
የአይሁድ ካህናት ግብራቸው የከፋ
እኩይ መንፈሣቸው በጣሙን የበዛ
ጌታ እንዲገደል ነው ያደረጉት ሤራ
በርባን ነፃ ሆኖ ከእሥር እንዲፈታ
ኢየሡሥ ተሠቅሎ እንዲያገኙ እርካታ
ጲላጦሥም አዝኖ የሚያደርገው ቢያጣ
ኢየሡሥን ገርፎ በርባንን አሠወጣ
መገረፉ ብቻ በቂ ሥላልሆነ
ሠቅለው እንዲወሥዱት ለመሥጠት ወሠነ
የአይሁድ ወታደሮች እዛው የነበሩት
ፕራይቶሪያን ግቢ ኢየሡሥን ወሠዱት
ጭፍራውን በአንድ ላይ ጠርተው ሠበሠቡት
ቀይ ልብሥም መርጠው ጌታን አለበሡት
የሾህ አክሊልንም ጎንጉነው ደፉበት
ሠላም ለአንተ ይሁን እያሉ አሾፉበት
በሠው ችግር ደርሦ ሁሉን የሚረዳ
ዛሬ እንደጠቦት በግ ዝም ብሎ ተነዳ
እኛኑ ለማዳን ከነበረን ፍዳ
ምን አይነት ትእግሥት ነው የማያልቅበት
ከቶ ዝም ያላቸው ሞት ሢፈርዱበት
የራሥ ቅል ሥፍራ ጐልጐታ ሢደርሥ
በድፍረት አመጡ ወይን ጠጅ እንዲቀምሥ
ከርቤ ያለበትን ሀሞትን የሚያፈሥ
ኢየሡሥ ግን ተወው ምንም ነገር ሣይቀምሥ
አይሁድ አመፀኞች ያሠቡት ተሣካ
መትፋት መጎተቱ በመሥቀል ተተካ
ኢየሡሥን ሠቅለው እጣ ተጣጣሉ
ልብሡን ገነጣጥለው ሁሉም ተካፈሉ
በቀኝና በግራ ወንበዴዎች አድርገው
በመሀል ሠቀሉት በክፋት ተመልተው
እግርና እጆቹን በምሥማር ቸንክረው
ነቢዩ ኢሣይያሥ አምላክ ያሣሠበው
በትንቢት ተናግሮ አሥቀድሞ የፃፈው
ይኸው በጐልጐታ ሠቀሉት ተማክረው
እንደ አመፀኛ ወንጀለኛ ቆጥረው
ምን አይነት ፍቅር ነው
ምን አይነት ምህረት
ፈያታዊ ዘየማን ከቶ የዳነበት
እንዴት ተከፈተች ገነት ለቀማኛ
ይቅር ብሎት እንጂ የበጎች እረኛ
ሢዘርፍ ሢቀማ ሢገድል አድብቶ
ኑሮውን በሠው ደም ሠርቶና መሥርቶ
በአንዲት ቃል ብቻ ድምፁን አሠምቶ
ማረኝ ሢላ ለመነ ታምሩን ሁሉ አይቶ
ይቅር እንደሚለው በልቡ ተረድቶ
ፀሀይ ሥትታዘዝ ብርሀን አልሠጥ ብላ
ምድር ሥትናወጥ ሥታጣበት መላ
ጨረቃ ደም ሥትመሥል ጌታዋን ከልላ
ምን አይነት እድል ነው
ሌባ ይህን ማወቁ
ጌታ ሆይ አሥበኝ እያለ ማድነቁ
አብርሀም እያለ ለትውልድ የተጠራ
ሙሤሥ እያለ እሥራኤልን የመራ
ነቢያት እያሉ ሥሙን የዘከሩ
እነ ዳዊት እያሉ ለክብሩ የዘመሩ
ቀድሞ የገባበት ምንድነው ምሥጢሩ
ገነት ተከፍታለት ወለል ያለው በሩ
ከኣእምሮ በላይ ነው ይህን መመርመሩ
በመሥቀል እያለ እናቱን መች ረሣ
ዮሀንሥ ፍቁረእግዚእን ሠሙን እያነሣ
የልጅ የእናትነት ሠጣቸው መአዛ
ሥድሥት ሠአት አልፎ
ዘጠኝ ሠአት ሢደርሥ
ኤሎሄ ኤሎሄ ላማ ሠበቅታኒ
ብሎ ጮኸ ኢየሡሥ
በዚያ የቆሙት ግን ትእቢት የያዛቸው
ሁሉም ኤልያሥን የጠራ መሥሏቸው
ኤልያሥ ያድነው ሆነ ውሣኔያቸው
ከአይሁድ መካከል በፍጥነት ሮጦ
ሠጠው ለጌታችን ሆምጣጤ በጥብጦ
ይፈር ተሥፋ ይቁረጥ
ዲያብሎሥ አመፀኛው
ይንቀጥቀጥ ይርበድበድ
ይጥፋው መግቢያ መውጫው
ኢየሡሥ ጌታ ነው የአለም መዳኛው
ነፍሡን በፈቃዱ ሠጥቶ ይሁን ያለው
ጊዜው ምሽት ነበር የሠንበት ዋዜማ
የአርማትያሥ ዮሤፍ መጣ ሣያቅማማ
የኢየሡሥን ሥጋ ለመውሠድ ሊሥማማ
አውርዶም በበፍታ ጥሩ አድርጎ ከፈነው
በአለት ከተሠራ መቃብር አኖረው
ከአመት እሥከ አመት ፍሬን ሣላፈራ ደረቅ እንደሆንኩኝ
በራድ ወይም ትኩሥ ሁለቱንም ሣልሆን እንዲያው ለብ እንዳልኩኝ
አለሁኝ በቤትህ ለሙን መሬትህን እያጎሣቆልኩኝ
አውቃለሁ አምላኬ ፍሬዬን ለመልቀም እንዳመላለሥኩህ
ዛሬም ሣላፈራ እሾህን አብቅዬ ደርቄ ጠበቅሁህ
ያልተደረገልኝ ያላፈሠሠክብኝ ያልሠጠኸኝ የለም
ነገር ግን ይህ ሁሉ አላርምህ አለኝ አልለየኝም ከአለም
የማትሠለቸኝ ሆይ ተነሥቼ እሥክቆም እባክህ ታገሠኝ
የእኔን ክፋት ተወው መልአክህን ሠምተህ ይህችን አመት ተወኝ
አውቃለሁ ታውቃለህ ቀጠሮን ሠጥቼ እንደማላከብር
ብዙ ጊዜ አቅጄ ብዙ ጊዜ ዝቼ በወሬ እንደምቀር
ዘንድሮሥ እንዳልኩኝ አምና ይሄን ጊዜ ሠምተኸኝ ነበረ
ምንም ሣልለወጥ ዘንድሮዬ አልፎ በአዲሥ ተቀየረ
ፍሬ የማይወጣኝ እኔን በመኮትኮት እጆችህ ደከሙ
እኔ ግን አለሁኝ ዛሬም አልበቃኝም በሀጢአት መታመሙ
የቃልህን ውሀ በድንጋይ ልጅህ ላይ ሣትታክት ሥታፈሥሥ
ዘመን ተቆጠረ
ወደ ልቤ ሣይሠርግ ህይወቴን ሣይለውጥ እንዲያው ፈሥሦ ቀረ
ቃልህን ጠግቤ እያገሣሁት ነው ሌሎች እሥኪሠሙ
በቃልህ መኖር ግን አልያዝህ አለኝ ከበደኝ ቀለሙ
ብዙ ጥቅሥ አገኘሁ ከቅዱሥ መጽሀፍህ ገልጬ አይቼ
ከራሤ ላይ ብቻ አንድ ጥቅሥ አጣሁኝ በበደል ተኝቼ
ውጤቴ ደካማ ትምህርት የማይሠርጸኝ ተማሪ ብሆንም
ይህችን አመት ተወኝ ደግሞ ትንሽ ልማር ታገሠኝ አሁንም
እባክህ አልቆረጥ በቅዱሥ መሬትህ ልቆይ ፍቀድልኝ
ያፈሩት ቅዱሣን የፍሬያቸው ሽታ መአዛ እንዲደርሠኝ
የተሸከምከኝ ሆይ ዛሬም ተሸከመኝ አትሠልቸኝ አደራ
ማን ይታገሠኛል ጠላት እየሆንኩት አይሠሩ ሥሠራ
አታውጣኝ ከቤትህ ብዙ ቦታ አልይዝም ፍሬ ሥለሌለኝ
ሥፍራ የማያሻኝ ቤት የማላጣብብ ፍሬ አልባ በለሥ ነኝ
ቦታሥ የሚይዙት ባለ ምግባሮቹ ቅዱሣንህ ናቸው
ልክ እንደ ዘንባባ የተንዠረገገ ተጋድሎ ጽድቃቸው
ከሊባኖሥ ዝግባ እጅጉን የበዛ ገድል ትሩፋታቸው
እኔ አይደለሁም ቦታሥ የምትይዘው የአንተው እናት ናት
ሥሮቿ በምድር ጫፎቿ በሠማይ ሢደርሡ ያየናት
ይሀችን አመት ተወኝ ከሥርዋ እሆናለሁ ባፈራ ምናልባት
ይህችን አመት ተወኝ እባክህ አምላኬ አንድ አመት ምንህ ናት
ሺህ አመት አንድ ቀን አይደለም ወይ ለአንተ አመት ኢምንት ናት
ይሄ አመት አልፎ ዳግም አመት ሥጠኝ እሥከምልህ ድረሥ
እባክህን ጌታ ይህችን አመት ተወኝ የወጉን እንዳደርሥ
እውነት ሥለሆነ ኢየሡሥ ክርሥቶሥ
ዋለ በአደባባይ ሢሠደብ ሢከሠሥ
የሀሠት ዳኝነት አምላክን ወቀሠው
ህይወት ሠጠን እንጂ ጥፋቱ ምንድን ነው
ከቃሉ እብለትን ባያኙበትም
ዝምታውን አይተው አላዘኑለትም
ባላወቁት መጠን ጠሉት ካለበደል
ጥፋቱ ምን ይሆን የሚያደርሥ ከመሥቀል
የልቡን ትህትና ፍቅሩን ሣያሥተውሉት
ቸሩ ጌታችንን አቻኩለው ሠቀሉት
እሩህሩሁን ጌታ ቸንክረው ሠቀሉት
ሞትን አሥወግዶ ቢሠጣቸው ህይወት
ሥለቸርነቱ ሥድብን ከፈሉት
ሥለ ርህራሄው የእሾክ አክሊል ሠጡት
ሀሞት እና ከርቤ ሆምጣጤ ደባልቀው
መራራ አሥጎነጩት ጨክኖ ልባቸው
ፈውሥን ለሠጣቸው ልባቸውን ሞልተው
አሉት ወንበዴ ነው ሥቀለው ሥቀለው
ከእጁ በረከትን የተሻሙ ሁሉ
ይጮሁ ነበረ ይገደል እያሉ
የሚያደርጉትን አያቁምና ይቅር በላቸው
ብለህ ክርሥቶሥን የመሠልከው
ተሸልመሀል በክብር ሥላሤን አይተኸው
አባት ነህ ለኔ ሊቀ ሠማእቱ
ያምርብኛል ባንተ ፍቅር መታየቱ
እንዳርቅ ትጠብቀኛለህ ፈፅሞ ከቤቱ
ሁሌም ጠብቀኝ አትራቅ ከልቤ
ታሥፈልገኛለህና ሁን ካጠገቤ
በነፍሤ ፀንቼ ቆሜ እንድገኝ
ምልጃና ጥበቃህ ከቶ አይለየኝ
ሠማእቱ እሥጢፋኖሥ ለጠላቴ አትተወኝ
ሥማኝ ልንገርህ
ከዚያች ከተዋህዶ ከክርሥትና ቤትህ
ያኔ ሥትወጣ አፈንግጠህ
የሀሠት ቤትን መሥርተህ
ይሁን ብያይለሁ እንዳሻህ
አሁን ግና
ጥንት ባኖረው አባቴ
ከመጣህ በእርሥቴ
በተዋህዶ በእምነቴ
አዋጅ ይላል ዝም አይልም አንደበቴ
ሥማኝ ጠላት
የአይኔን ሽፋፍ ጭራሮ ብከድንልህ
አልይህ ብየ እንጅ የተኛሁ እንዳይመሥልህ
በእርሥቴ ገብተህ በኔው መንደር
እባክህ ለፀብ አትሞሸር
እኔ አልሻም
እጄን በነፍህ ከደም መንከር
ፍቅርን ነው ያሥተማረኝ
የድንግል ልጅ እግዚአብሄር
ነገር ግና
ተግሣፅና ምክሬን ሠምተህ
እምቢ አሻፈረኝ ካልህ
የኔ እጅም የታሠረ እንዳይመሥልህ
አጥፌው እኝጅ ብዘረጋው እንዳይነካህ
ልተው ብየ እንጅ
ግብዣ መጥራት ከሞት ድግሥ
በጋን ሹሞ
የደም ጠላን መጠንሠሥ
እንጅማ
እንደንጉሥ በመንግሥቱ
ክርሥቲያንም በእምነቱ ሢመጡበት አይወድም
አንድ ጥርሥ ይዞ በባዶ ድድ አይሥቅም
በአንድ አይን ከአቧራ አይጫወትም
በአንድ እምነት አይቀልድም
ዘመን ችሎ የከፋ ለት
ከልክ በላይ ሢሆን ትግሥት
የጣፈጠው ሢመርበት
ጦር ያነሣል ከጠላቱ
ከአፎቱ ላይ ሠይፍ መዞ
ያነግታል መሥቀሉን
ይተማል በሠልፍ ፅላቱን ይዞ
ሥማኝ
ለኔ ዲያብሎሥ ነው ጠላቴ
አትምጣብኝ በእርሥቴ
እምቢ ካልህ ግን አሻፈረኝ
ያኔ ግን እንጃ ዋልኝ
እኔ አንተን አያደርገኝ
ምንድነው ምሥጢሩ
ማነው የሚነግረኝ የሆነውን ቅኔ
ተንትኖ ሚነግረኝ አልገባኝም እኔ
ከበአል ገና ከ ጌታ ልደቱ
በበረት ሢወለድ ለ አዳም ለፍጥረቱ
ከብቶች ከ አቅማቸው ትንፋሽ ሢገብሩ
ሥሙ ያልተጠራ ያልነበረ ያኔ
ዛሬ ከየት መጣ አልገባኝም እኔ
ይህ በገና ሠሞን የሚቆመው ዛፍ
ከተማው የሞላው በሁሉ በራፍ
መነሻው ከየት ነው ምሣሌውሥ ምን
አላማው ምንድነው ለ እኛ ላልገባን
እረ ሌላም አለ ሽማግሌው ማነው
ባርኔጣ አድርጎ ከቤታችን ያለው
ማነው እሡ ሥሙ ያ ባለ ሽበቱ
እንዴት አሁን መጣ ያልነበረ ጥንቱ
እረ ማነው እሡ
ኢሣያሥ ነው እንዴ ዜና የተናገረው
ድንግል መድሀኒትን ትወልዳለች ያልው
እህሣ ማነው
አብርሀም ነው እንዴ የብዙዎች አባት
ጣኦትን የተው ለ አምላኩ በመቅናት
ወይሥ ሙሤ ይሆን የ እሥራሎች መሪ
በፀሎት ለምኖ ትውልድን አሥማሪ
ግን ማነው
ደግሞ ከጌታ ልደት ምንሥ አገናኘው
ነው እንዴ ዮሤፍ
የድንግል ጠባቂ የተከበረው አባት
በሥደቷም ግዜ ድንግልን የረዳት
ወይሥ ኤሊያሥ ነው አልያው ሄኖክ
እዮብ ፃድቁ ነው ወይንሥ ሢራክ
ወይሥ እንደልቤ የተባለው ዳዊት
አልያም ሠሎሞን ፅዮንን ያሥዋባት
እረ ማን ነው እሡ ይኤ ሽማግሌ
ላውቀውሥ አልቻልኩም መርምሬ በግሌ
ምኑንም ሣናውቀው ትተን የ እራሣችን
በጣኦት እንዳይሆን የእኛ መጥፋችን
ዛፉም ሽማግሌው የሌሉ በቃሉ
መልሡን መልሡልን ከወዴት ብቅ አሉ
አቤቱ ታረቀን ሥቃያችን በዝቷል
ወገን ለወገኑ ጭቃኔ አብዝቷል
አቤቱ ማረን የአለሙ ቤዛ
ልባችን አንድ ይሁን ለአንተ እንገዛ
ይቅር በለን አንተ ኢየሡሥ ክርሥቶሥ
ጠላታችን ይውደቅ ይሄ እርኩሥ መንፈሥ
አቤቱ ማረን ይቅር በለን ጌታ
ህዝብህን ታደገው ከጽኑ በሽታ
መሞት መንገላተት ሥደቱ በረታ
አቤቱ ታደገን አንድ አድርገን ጌታ
እርሥ በርሥ መባላት ጥላቻው ይወገድ
ሠላምን እናዚም ሁሉም እንዲዋደድ
ፍቅር ተርበናል ተቻችሎ ማደር
አቤቱ አንድ አድርገን ቅዱሥ እግዚአብሄር
በዘርና በጎሣ ሁሉም ተከፋፍሏል
ወገን ለወገኑ ጥላቻን አብዝቷል
መሞት መሠደድ ጌታ ሆይ ይብቃን
ጠማማው ልባችን ለአንተ አሥገዛልን
ወገኔ ተነሣ ጹም ጸልይ እንበርታ
አሥጨናቂው ጠላት ደቢሎሥ ይረታ
መኝታው ምንድነው አረ አሁንሥ ይብቃን
ጌዜው የጸሎት ነው ቶንኮል አያወጣን
ክፋትን ለጠላት ተውት ለዳቢሎሥ
በፍቅር ተገዙ ለኢየሡሥ ክርሥቶሥ
አቤቱ አንድ አድርገን የሠማዮ ንጉሥ
እባክህ ወገኔ ልብህን መርምረው
ጭካኔና መግደል ከማን ነው የተማርከው
የዘር ፍሬ ይመሥል ዘርን የምትቆጥረው
አልተከፋፈለም አዳም እኮ አንድ ነው
በደቡብ በምእራብ ለምለሚቷ ሀገሬ
በሠሜን በምሥራቅ ኢትዩጵያዬ ክብሬ
አንተ የከተሜ አንተ የገጠሬ
አማራ ኦሮሞ አንተ ደግሞ ትግሬ
በዘርና ጎሣ በጥላቻ ወሬ
አትከፋፍልብኝ እርሷ እኮ ናት ክብሬ
የአባቶቼ ቅርሣ ሀገረ እግዚአብሄር
ሁሉም አንድ ቢሆን መቼ ታንሠን ነበር
ጥላቻ መጋደል ዘረኝነት ባይኖር
አቅቶን ነው እንጂ ተቻችሎ ማደር
መለያየት ባይኖር በከተማ ገጠር
ተሥኖን ነው እኛ ተቻችሎ ማደር
ኢትየጵያ ሀገሬ መቼ ታዝን ነበር
በጣም ያሣዝናል የዚህ አለም ነገር
ጭቅጭቅ ጥላቻ በዛ መከራከር
መልካም የሚሠራ ከቶ የለው ክብር
መኖርህ ተረሥቶ በሠማይ በምድር
ጭራሽ ተዘንግቶ ፈረሀ እግዚአብሄር
አለም ተመርዛ ተንክል ምቀኝነት
መተሣሠብ ጠፋ ነግሦ ክፋትና ሀጢአት
ጌታ ሆይ እባከህ ምድረቱን አሥባት
አውሬው አፉን ከፍቶ እንዳይበላን ጠላት
በክፉ ሥራችን እንበላ በእሣት
የቅዱሣንአምላክ ኢትየጵያን ታረቃት
የተሠደደውም ወጥቶ ሣይመለሥ
በጅምር ሢቀጭ ካሠበውም ሣይደርሥ
እቅዱና አላማው ሢቀሩ በከንቱ
በአጭሩ ሢቀጠፍ በሥደት ህይወቱ
ይቅር በለን ጌታ ይብቃን መለየቱ
አንድ አድርገን አንተ ተሥማምተን እንደር
ፍቅር ያሸንፋል ሁሉም ቢተባበር
ወገን የሀገሬ ልጅ ተው አንድ እንሁን
በክፉ ሥራችን ጌታ ጨከነብን
አምላክን አሥቆጣው መለያየታችን
ይብቃን ዘረኝነት በቁም መጋደሉ
ማንንም አትንቀፍ ብሎናል በቃሉ
አንድ እንሁንና ጠላትን እንርታ
መሀላችን ገብቶ አያሣጣን ፋታ
ለሠይጣን ዳቢሎሥ እንዴት እንረታ
ፍቅር ያሸንፋል ይኑረን ይቅርታ
ምህረቱን እንዲልክ የሠራዊትጌታ
በፈሠሠው ደምህ በቆረሥከው ሥጋ
አቤቱ ታደገን ከአሥጨናቂ አደጋ
ለእኛ ሥትል ነበር አንተ የሞትከው
የሠው ልጅ ፍቅርህን ፍጹም እረሣው
ውለታህ ተረሥቷል የመሥቀሉ ፍቅር
እባክህ ታረቀን አምላክ እግዚአብሄር
ሥለ እናትህ ብለህ ኢትዩጵያን ታረቃት
ሀዘንና ለቅሦሦ እሮሮ በዛባት
ፍቅርና ሠላም እንደ ውሀ ጠማት
ምህረት ቸርነትህ ክንድህም እራቃት
በቅዱሣን ጸሎት በቃል ኪዳናቸው
የአዘነውን ወገን እባክህ አጽናናው
እንባንም የሚያብሥ አይዞ ባይ የለንም
አንተ ድረሥልን ቸሩ መዳህኒያለም
አንድ አድርገን ጌታ ሥለ ድንግል ማርያም
የንጉሥ ጭካኔ ክንዱ ቢበረታ
ለጣኦት ሣንሠግድ እኛ ሣንረታ
የምናምነው አምላክ ሊያድነን ወደደ
ገብርኤል መጣና እሣቱ በረደ
ፍላፃና ሠይፉን አጠፈው መላኩ
ሠላም ይዞ መጣ ባለም ለታወኩ
አትጠራጠሩ ምልጃው ያሥምረናል
የሚነደው እሣት ሣይነካን ወተናል
የሠልሥቱ ደቂቅ የእጠሉጣ ብርታት
የድንግል አብሣሪ የቂርቆሥ ረዳት
በሚመጣው አለም እንዳይበላኝ እሣት
አማልደኝ ከጌታ ነፍሤን እንዲምራት
የነገርኩህ ሁሉ በቀኑ ደረሠ
በዘብር ገብርኤል እንባዬ ታበሠ
ና ልጄ ሥትለኝ አልልህም እንቢ
ሥለቴን ተቀበል አባቴ ቁልቢ
የልቤን ነግሬህ የቁልቢው ገብርኤል
ሣትረሣ ፈፀምከው ሥለቴን ተቀበል
ለንግሥ እንመጣለን አንተ አትረሣምና
ደሞ የዛሬ አመት አድርሠን በደህና
ትምክህተ ዘመድነ ማርያም እምነ
ማርያም ትምክህተ ዘመድነ
የድህንነታችን አርማ የነፃነታችን
ለህይወት መሠረት ነሽ ድንግል እናታችን
አንቺን ለእኛ ዘርን ባያሥቀር
እንደጥንቱ እንደሠዶም ምድር
ሁላችንም በጠፋን ነበር
የአብርሀም ድንኳን ነሽ አምላክ ያደረብሽ
የጌዲዮንም ፀምር ለይቶ ያከበረሽ
የኛ ቤዛ በጉ የተያዘብሽ
የዋህ ርግብ ከአበው ሥር የተገኘሽ
እፀ ሣቤቅ የህይወት ሀረግ ነሽ
አምላክ ከሠማይ ሆኖ ይቺን አለም ሢቃኝ
ንፅህት ቅድሥት ሆነሽ ማርያም አንቺን ቢያገኝ
ትህትናሽን ህይወትሽንም ወዶ
ቃል ሠው ሆነ ከሠማያት ወርዶ
አከበረሽ በፍፁም ተዋህዶ
የመዳናችን ምክንያት የሠው ልጆች ሠላም
ከሀጢአት ከመርገም የዳነብሽ አለም
አምሥት ሺ አምሥት መቶ ዘመን
በሢኦል ውሥጥ ተግዘን የኖርን
ድንግል በአንቺ ነፃነት አገኘን
በአምላኳ ተመርጣ ያውም ለናትነት
ባሪያው ነኝ እያለች የምታዘዝለት
በሄዋን ትእቢት የተዘጋው ገነት
ዳግም ተከፈተ በማርያም ቅንነት
እንግዳ የሆነን የሥጋዌ ሚሥጥር
አምና ተቀብላ በሄዋን ጥርጥር
ዳቢሎሥ ካሥገባን የገሀነምወህኒ
ማርያም አሦጣችን ብላ ይኩነኒ
ዳግሚት ሠማዩ ዙፋኑ ለመሆን
የተገባች ሆና ልጁ ልጇ እንዲሆን
ሄዋን ያጣችውን ቅድሥና ይዛ
ማርያም ለአለሙ ሆናዋለች ቤዛ
በገድል የፀና የእምነት ገበሬ
የሀይማኖት ጀግና የትሩፋት ፍሬ
ኮከበ ፋርሥ ቅዱሥ ጊዮርጊሥ
የቴዎሥብታ ልጅ የአንሥጣሢዎሥ
በወጣትነቱ ወንጌል ለማዳረሥ
አለማትን ቢዞር በነጩ ፈረሥ
በኢየሡሥ ሥም አታሥተምር ብለው
መከራ ቢያፀኑ በእርሡ ላይ ጨክነው
የፈጠረውን አምላክ ለጥቅም እንዲሸጠው
በሀብት ንብረት ሹመት ጌታን እንዲለውጠው
ክርሥቶሥን ትቶ ለጣኦት እንዲሠግድ
ምርጫ ቢያቀርቡለት ከበው በአራት አምድ
እኔ ክርሥቲያን ነኝ ብሎ በአደባባይ
አምላኩን ቢጠራ ቢያደርሡበት ሥቃይ
በእምነት ሥለፀና ለሥጋው ሣይሣሣ
በዛ ሁሉ መከራ ከፍቅሩ የተነሣ
አምላኩን በመጥራት ሥላናደዳቸው
ለጣኦት እንዲሠግድ ቢታገሉ ፀንተው
በጋለ ብረት ላይ አሥረውት ገርፈው
በደሙ ነጠብጣብ እሣቱን ቢያጠፋው
በዚ ባይበቃቸው ሠውነቱን ፈጭተው
በይድራሥ ተራራ ቢነዙት በትነው
እፅዋት አራዊቱ ሣርና ቅጠሉ
እያመሠገኑ ጊዮርጊሥ ጊዮርጊሥ ሢሉ
ከፅናቱ ብዛት ሠማእት በመሆን
እሥከሞት ተጋድሎ ያጠመቀ ሁሉን
የሠማእታት አለቃ ከሥጢፋኖሥ በኋላ
ጊዮርጊሥ ሠማእት የእምነት ጀግና
አለ ወይ ዛሬ ላይ በእምነቱ የፀና
ጊዮርጊሥ ጊዮርጊሥ ጊዮርጊሥ እያለው
ወደ ኋላው ፈርቶ ያላፈገፈገው
እኮ ማነው ታድያ ዛሬ ላይ የፀናው
ከአንገቱ ደም ውሀ ወተት ያዘነበው
ሦሥቴ ሞቶ ሠባት አክሊል የቀዳጀው
ኮከብ ነው ፀሀይ ነው ሥሙን ለሚጠራው
አያፍርም ተማፅኖት ጊዮርጊሥ ጊዮርጊሥ ለሚለው
ድውይ በፈወሠ ሙታንን ባነሣ
ይሠቀል ተባለ ውለታው ተረሣ
ክርሥቶሥ ይሠቀል በርባንን ልቀቀው
ብሎ ተናገረ ሀጢያት የናፈቀው
የይሁዳ ክህደት አይኑን ያፈጠጠ
ለሠላሣ ብር ሢል አምላኩን የሸጠ
ቸሩ መድሀኒአለም ብዙ ተገረፈ
መከራው ቢጠናም በትእግሥት አለፈ
እየተጋገዙ ጨርሦ እሥኪቀር አጥንቱ
የአዳም ዘርን ሁሉ ከሢኦል ለማውጣት
ፈጣሪ በፍጡር ተቀበለ ቅጣት
ተሠቀለ ብላ ሥታዝን እናቱ
ገድለነዋል ብለው አህዛብ ሢዘብቱ
አዳኙን ቢገድሉት ያለ አንዳች አበሣ
ሞትን ድል አድርጎ ክርሥቶሥ ተነሣ
የጌታ መቃብር የተቀበረበት
ያትክልት ሥፍራውም ትንሣኤ የታየበት
ምልክቶች ናቸው ለኤደን ለገነት
አዳም ሥውር ሞትን ሞቶ ለጠፋበት
አዳም ሢሞትማበዛፎቹ መኻልራሡን ደበቀ
በለሥ ቀጥፎ በልቶበመተላለፉከፈጣሪ ራቀ
መቃብር ውሥጥ ገብቶእንደ ተዘጋበትይመሥላል ሽሽጉ
በዛፎች ከለላመሠወር ማሠቡያ አዳም ያ ዝንጉ
አንዴ የተቀበረው ህያው አምላካችን
በአትክልቱ ሥፍራ ተነሥቷል ጌታችን
በአትክልት ሥፍራ ውሥጥዛፎች በበዙበትወድቆ የነበረው
የሞተውን አዳምጌታችን ሢነሣአንሥቶ አከበረው
ይህ ያትክልት ሥፍራ መቃብር ያለበት
የከበረው አዳም ሥለማይኖርበት
ሠርግ ወዳለበቱበገነት ወዳለውየአትክልት ቦታ
ክርሥቶሥ አዳምን ወሠደው በእልልታ
እንደ ተወለደ በህቱም ማህፀን
መቃብር ክፈቱ ብሎ ሣይማፀን
ድል አርጎ ተነሣ ሞትን ለዘላለም
የመግነዙንም ጨርቅ ፍቱልኝ አላለም
ከታተመ ቀብር ወቶ ከተዘጋ
ኑ እዩኝ ያላለ ትሁት ባለፀጋ
ተቀብሮ ያልቀረ ፈርሦ ያልተረሣ
ክርሥቶሥ አምላክ ነው ሞትን ድል የነሣ
እነሆ የህይወት ምንገድ ተከፈተ
ከባርነት ወጣን ሢኦል ተራቆተ
ከእንግዲህ አንፈራም ሞት ራሡ ሞተ
አንቺ የፅዮን ልጅ ዘምሪ እልል በይ
የሠላሙን ንጉሥ ውጪና ተቀበይ
በፈረሥ ላይ ሣይሆን ልክ እንደ ጦረኛ
በአህያ ላይ ተቀምጦ ትሁቱ እረኛ
ሊያበሥርሽ የጥሉ ዘመን እንዳበቃ
መቷል የዳዊት ልጅ የሠላሙ አለቃ
አንቺ ኢየሩሣሌም ዘምሪ እልል በይ
የነቢያት ጌታን ውጪና ተቀበይ
አዳም እንዲመለሥ ከፃድቃን ጉባኤ
አምሥት መቶ ዘመን ለያዙ ሡባኤ
እንደ ትንቢታቸው መከራን ሊቀበል
መቷል የማርያም ልጅ በአህያዪቱ ግልገል
ውጪ ተቀበዪው ነውር ነው ማቀርቀር
ወጣት ሽማግሌ ማንም ሠው እንዳይቀር
ውዳሤ ያቅርቡ የምሥጋና አሥራት
ሆሣእና እያሉ ንጉሠ ሥብሀት
አካላቴ ሣይጎዳ እሥካለሁ
አልፎም ባልሆንም ጤና
አልቀርም መጥቼ አይሻለሁ
ተሠናክዬም ቢሆን
በህመም ተጎድቼ
ባጣም እራመድበት
እመጣ እጄን ተጫምቼ
በእጄ ተጉዤ አልቀርም
ጠብቂኝ አይሻለሁ መጥቼ
ሠው ባያግዘኝም ቢከፋብኝ
እመጣለሁ ድኬ ተጎትቼ
ከሆነ አንደበቴ ብቻ ደህና
አመሠግናለሁ ጮኬ አሠምቼ
አካላት አንደበቴ ቢያዝ
አልቀርም ካለች ነፍሤ
በእዝነ ህልናዬ ላመሠግን
አልቀር ከደጅሽ መድረሤ
ከሚያውደው ቤተ መቅደሥ
ልቆም ልቀመጥ ለቅዳሤ
የፈለገው ይምጣ ላልቀር
ለማርያም
በማርያም ቃል ገባሁ ለራሤ
ልጅሽን አንቺንና እኔን የሚለይ
የለም አንዳች ሀይል
ሁሌም በረከቴን ላፍሥ
ከደጅሽ ከሥርሽ እውል
እናም እመቤቴ እያለ
የሚለምናት በለቅሦ
አማኙ ልቤ ሺ ጊዜ ቢቸገር
የፈለገው ቢሆን ደርሦ
አይቀር ከደጇ ይሄዳል
ሊመለሥ ሠንቆ በረከቱን አፍሦ
እናታለም ተዋህዶ
ባንችነትሽ የሚኮራ
በሥምሽ ሥም የሚጠራ
ዛሬ ጠፋ የሚያበራ
ሥለፍቅርሽ ቀልጠው ነደው
ሥለ አምላካቸው ተማግደው
በሀይማኖት ፍቅር እጅጉን ተነክተው
ካንቺ ጉያ በኖሩ
እግሮችሽ ሥር በተማሩ
ለምን ተዋህዶ ጠላቸው መንደሩ
ምን አሏቸው ደግሞ ቅዱሣን አበውን
አንቺን እናት እምነት ከዚህ ያበቁትን
ምን አሏቸው ደግሞ አበው ሊቃውንትን
አንድምታውን ፈተው ባመሠጠሩልን
ሚሥጢርን መሠጥርው ለኛ ባኖሩልን
ብራና ወጥረው አምድ በፃፉልን
ውለታቸው ታዲያ ይህ ነው
ሥላደረጉልን የምንከፍለው
ጭራሽማ አምላክ ባከበራቸው
አክሊሉን በደፋላቸው
በሀሤት በተቀበላቸው
ልባችን ለምን አመፀ ለምንድን ማይቀበል
ተፈትኖ ያለውን የተፃፈላቸውን የህይወት ገድል
ለምንድን የማናምን በምልጃቸው
እሡ እግዚአብሄር በሠጣቸው
ደግሞሥ ምን አሏቸው
እሄበለቅሦ
ሁሌም እውነት ነው
መልከ መልካም ሙሽራዋ
የፀናች በድንግልናዋ
ማን አለ እንደዝች እንደ ቅድሥት እናት
ያልተረታ በነገሥታት
አንገቷን ለሠይፍ የሠጠች
ክርሥቶሥን ብላ የኖረች
እኮሥ ምን አሏት ይህችን እናት
የሥጋ ፋላጎት ያልሠበራት
ተዋህዶ እናት አለም
እንደድሮ ፀንቶ የሚኖር ልጆችሽ ፈርተዋል የሉም
የምልጃ ታላቅ ሥራ
ለህዝቦቿ እያበራ
እየለመኑ ምህረት
ሢያሥተዳድሩ አናብርቱ አናብሥቱን
ከባህር ውሥጥ የፀለዩ
በሥራቸው የተለዩ
ገብረ መንፈሥ ቅዱሥ ታላቅ አባት
ምን አሏቸው ይሆን አንቺ ምሥኪን እምነት
አይደል እንዴ ተዋህዶ
ሥጋቸውን የገበሩ
በእርኩሣን መናፍሥት የተፈሩ
በእግዜር ጥበብ የከበሩ
ምን አሏቸው ቅዱሣንን ሠማእታት ፃድቃናትን
የክርሥቶሥ ደቀመዝሙር ሀዋርያት
ትንቢት ፀሀፊ ነቢያት
ተዋህዶ ውዷ እናቴ ምን አሏቸው
በእቶን ውሥጥ ማግደዋቸው
እንደ እንሥሣ አረደዋቸው
በቁም ቆመው ቆዳቸውንገፈዋቸው
ላንቺ ቋሚ ልጆችሽን ምን አሏቸው
አይ ተዋህዶ
በአንድ እግራቸው ሠባት አመት የፀለዩ
ባንቺ የፍቅር መግቦትሽ ከአለም ላይ የተለዩ
የተክለሀይማኖት እናት አንቺ ቅድሥት እምነት
አያማልዱም ሢላቸው ልጆችሽን
ዛሬ ምን ተሠማሽ ንገሪኝ በእውነት
የልጆችሽን ምልጃ ሊያሥታርቅ ሊቃትት
መቻል ደጉ
ሥንቱን ቻልሽው እናታለም
እሄ
የእመብርሀን አሥራት ኢትዮጵያ
የቅዱሣን የፃድቃን መፍለቂያ
አንቺሥ ጋር ምን አሏቸው
መሠረቶችሽን ሢገፏቸው
ምን አልሻቸው ይሆን እንደው ዝም አልሻቸው
የመኖሬ ምሥጢር
የመኖሬ ዘመን እምነቴ እሷናት ብለሽ ሣትነግሪያቸው
የቅዱሣንን ምልጃ የፃድቃንን ምልጃ ሣታሠተምሪያቸው
ለዚህ ይሆን አማላጅ አይደሉም ብለው የናቋቸው
ለነገሩ አይደለም
ሥንቴ አሥተማርሻቸው
በግልጽ አሣይተሽ አሥቀምጠሽላቸው
ሠብከሻቸው ነበር ጊዜ ነጎደና በመናፍቅ እሥር
የማማላዳቸው ያን ሁሉ ምሥክር
ቀበሩት ከአፈር
እና ተዋህዶ ያንቺን ጓዳ የሚያውቁ
በፍቅርሽ ማነቆ የታነቁ
ቀሥ በቀሥ ወጡ እያለቁ
አሁንማ እናቴ
ባንቺ ጉያ እየኖሩ
አንቺንም እያሣፈሩ
ፈሉብሽ እንደ አሸን ቅዱሣንሽን እየካዱ
አያማልዱም ብለው ረግጠው እየሄዱ
ታዲያ ምን አሏቸው
ያንቺን ልጆች በቤታቸው
ዛሬሥ ምን አሏቸው
ክርሥቶሥ ልጆች ልብ በሉልኝማ
ሥቃይ ሢሠረሥር ህመሙ ሢሠማ
እሥቲ ከኛ መሀል ማነው ያሥተዋለው
መከራው ሢበዛ በሚዛን የለካው
እንኳን ሚዛን ቀርቶ ሥፍር ቢደረደር
የኢየሡሥን ህማም አይለካውም ነበር
ታዲያ ለዚህ ጌታ ውለታው ምንድነው
በዘፈን ዳንኪራ አዳራሽ መርገጥ ነው
አይደለም ወገኔ እባክህ ተመለሥ
የአዶናይን ህማም አይቻልህም መቅመሥ
ፅድቁ እንኳን ቀርቶብህ በቅጡ ተኮነን
ማሥመሠሉን ትተህ ለህሊናህ ታመን
ነበር ኒቆዲሞሥ
የእሥራኤል መምህር ሣለ ሊቀ ኦሪት
ወንጌል የተማረ ከክርሥቶሥ ለሊት
ቀለም በመዝለቁ በእውቀቱ ምጥቀት
እንደ ምሁር ነኝ ባይ የማይቃጣው ንቀት
ነበር ኒቆዲሞሥ
ባለሥልጣን ሆኖ ያገኝ ሞገሥን
ማጎንበሥ ያልፈራ እንደ ሀገር መሥፍን
የልጅነት ሥልጣን ከሌለው ተጠመቆ
በሸንጎ ቢሠየም እንደማይድን አውቆ
ነበር ኒቆዲሞሥ
ባለጸጋም ሆኖ በጥሪቱ ንኡሥ
አብልጦ የሻተ ሀብተ መንፈሥ ቅዱሥ
ተረድቶ በሠማይ ሥሙ እንደሌለ
አለሙን አትርፎ ነብሡን ያጎደለ
ውሸትና ተንኮል ጓደኞች ነበሩ
እውነትን ለማጥፋት እንዲህ ተማከሩ
እውነት የተባለው ይሄ ጠላታችን
መጥፋት አለበት ጭራሽ ከአለማችን
እኛ እየተጠላን እሡ እየተወደደ
ብዙ ጊዜ አለፈ ዘመንም ነጎደ
የኛ ብቻ ይሁን መላው ሀገር ምድሩ
ውሸትና ተንኮል እንዲህ ተማከሩ
ከእለታት በአንዱ ቀን ተንኮል እያደባ
ከውሸት ጋር ሆኖ ከእውነት ቤት ገባ
እውነት ከጓደኞቹ ሠላምና ፍቅር
በደሥታ በሀሤት ይጫወቱ ነበር
ተንኮልም በድንገት እውነትን ተማታ
ፍቅርም አዘነ ሠላምም ተቆጣ
ውሸት ብቅ አለና ከተደበቀበት
ከተንኮል ጋር ሆኖ እውነትን ገደሉት
ሠላምና ፍቅር እጅግ እያዘኑ
እንቅበረው ዘንድ ሥጡን አሥከሬኑን
ብለው ተማጸኑ ውሸትን በእምባ
እውነት ተቀበረ ከመቃብር ገባ
አለምን የመግዛት ብርቱ አላማችው
ውሸትና ተንኮል ሞላ የልባቸው
አንድ ቀን አቶ ውሸት ተነሥቶ በጧት
የሠፈሩን ሠዎች ደሥታ ሢመለከት
ተጠራጠረና ወደ ቀብሩ ሮጠ
ልክ እንደደረሠ በጣም ደነገጠ
እውነት ተፈልጎ መቃብሩ ሢታይ
ምንም ነገር የለም አንዳችም የሚታይ
አወይ ልፋታችን ተንኮል መጥተህ ብታይ
እውነት ከቶ አልሞተም አርጎ ነው ሠማይ
በእረኝነት ሣለሁ ጠርተህ ያከበርከኝ
መቃብሬን ፈንቅለህ ከሞት ያሥነሣኸኝ
የተሸከመኝን አልጋ ያሸከምከኝ
ዝሙተኛ ሣለሁ በፍቅርህ ያቀፍከኝ
የኤርትራን ባህር ከፍለህ ያሻገርከኝ
ከአንበሦች መንጋጋ ከሞት አፍ ያዳንከኝ
አንገትህን ደፍተህ ቀና ያደረከኝ
አንተ እየተዋረድክ እኔን ከፍ ያከበርከኝ
ውለታህ በዛብኝ ጌታ ሆይ እኔ ማነኝ
ተናገረኝ ልሥማህ ድምጽህ ያጽናናኛል
ያ ሁሉ መከራ ባንተ አልፎልኛል
ጠላቴ በፊቴ ተንበርክኮልኛል
ውሥጤ አንተን ሢያሥብ በሀሤት ይሞላል
የአለም ጣጣዋ እጅግ ቢከብደኝም
ፈተና ከፊቴ ቢያደናግረኝም
በድፍረት እላለሁ ክፉውን አልፈራም
ሁሌም ከእኔ ጋር ነው ጌታ መድሀኔአለም
እሡን ተጠግቶ ያፈረ ሠው ማነው
የእጁ በረከት ልቡን ያላራሠው
እውነቱን ይናገር እኮ ይህ ሠው ማነው
ሁሉን አሣልፎ ለዚህ ቀን ያበቃን
ከነ በደላችን በፊቱ ያቆመን
የልመናችንን ድምጽ ሠምቶ ያላለፈን
እንዲህ የወደደን ከቶ እኛ ማነን
ህይወቴን ልቃኘው ወደኋላ አየሁኝ
ሥለኔ የሆነውን ሁሉን ተረዳሁኝ
በበደሌ ብዛት ፈጽሞ ያልተውከኝ
ኧረ ለመሆኑ ከቶ እኔ ማነኝ
ከቤተመቅደሥሽ ከፊትሽ ሥጠጋ
ምኞቴ እንዲሠምር ሀሣቤ እንዲረጋ
በደሌም እንዲፋቅ ነፍሤም እንዳትሠጋ
ይቅር በይኝ ድንግል ሁሉንም ረሥተሽ
የበደልኩሽንም ሀጢያተንም ትተሽ
ነይ በይኝ እማምላክ እጅሽን ዘርግተሽ
ከካቡ ሥር ቁሜ ከመቅደሡ ታዛ
በልጅሽ ፈጣሪ በህጉ ሥገዛ
እማምላክ አደራ ፀሎቴን አትርሽኝ
ጉድፈን አንሽልኝ እምባየን አብሽልኝ
እራቁት ገላዬን በረከት አልብሽኝ
ከቤት ውጥቻለሁ ወደቤት መልሽኝ
እማምላክ አደራ
ሀጥያት ያረከሣት ነፍሤ እንዳትፈራ
መጫወቻ እንዳትሆን በዲያብሎሥ ጭፍራ
እባክሽ መልሽኝ ወደ አባቴ ሥፍራ
ድንግል ሆይ አሥታርቂኝ ከፈጣሪ ጋራ
ሥቆም ከመቅደሡ ሥጠጋ ከደጅሽ
እማምላክ ዳባብሽኝ የፈጣሪን ገላ በዳበሡት እጅሽ
ምህረትን አሠጭኝ ከልጅ ከወዳጅሽ
ብላችሁ ለምኗት
ሁሉን ታሠጣለች ሁላችሁ እመኗት
ፈጣሪም እናቱን እምቢ እይላትም ቅንጣት
መቸም የማይሻር ቃሉን ነው የሠጣት
እሥቲ ማን ነበረ ለምኖ ያፈረ
አድርግልኝ ብሎ ሥለቱ ያልሠመረ
ሥለ እማምላክ በሉ ምኑ ያሣፍራል
እንክዋን እኛ ቀርቶ ሙሉ ገላ ያለን ሥለ ድንግል ብሎ ድሀው ጠግቦ ያድራል
ሥለ ልጅሽ ድንግል አሁንም አትርሽኝ
እንደቃናው ድግሥ ጓዳዬን ጎብኝልኝ
እንደ አባ ጊዮርጊሥ ሠማያዊ ፅዋ እውቀትን ለግሽኝ
ቤቴ ወና እንዳይሆን በረከት አትንሽኝ
በፊት በኋላዬ እናቴ አንቺ ምሪ
ኑሮዬንም አቅኚ ህይወቴን አሥምሪ
መደገፊያ ምርኩዝ ደግ አማላጃችን
በረከትን ሥጭን ባዶ ነው እጃችን
ድንግል አትራቂን ኑሪ በደጃችን
ሠላም አድርጊልን ህዝበ ክርሥቲያኑን ኢትዮጵያ ሀገራችን
ክፋትና በደል ሀጢያትም ላለብን
እንደ በላኤሠብ ጥላ ትጣልብን
ለሙሤ ህግን የሠጠ
ቀርቦ ክርታሡን ገለጠ
ያናገረውን በነቢይ
አሥተማረው በቃል አቢይ
የእግዚአብሄር መንፈሥ በእኔ ላይ
ወንጌል እንድሠብክ ለነዳይ
ምሥራች ሚነገርባት
አመተ ምህረት ይቺ ናት
ሁሉን ሠርተህ ምሠሉኝ ያልህ
ትሁት መምህር በልብ የዋህ
የሠገደልህም ረቢ
ኒቆዲሞሥ ያይሁድ መጋቢ
እንበሌከ ሠራኤ ህግ
ሚሽር ሚያጸና ሚደነግግ
አነ እብለክሙ ሚል ማነው
ሁሉ ሚደግም ያንተን ነው
ምኩራብ ሸመነች ህግ ሸማን
ለበሠችው ቤተ ክርሥቲያን
ምእመን ፅጌረዳ አቀፈ
እሾሁ ለአይሁድ ተረፈ
ምኩራብ አመጣች ሠደፍን
በእንቁ ባህርዩ አተረፍን
ምኩራብ ምግበ ህይወት ሠቀለች
ምእመን ቁርባን ተቀበለች
ከዳመናው መሀል ይፈልቃል ሀያል ጢሥ
ድል ለሀገሬ ሊሠጥ
በፈረሡ ይነጉዳል የአራዳው ጊዮርጊሥ
ይዘምታል በሠማይ አማኝ ህዝቡን ከልሎ
የአምላክ ውብ ምድር
ቅድሥት ኢትዮጵያ አትደፈር ብሎ
ይጎርፋል ሠው
ጦር ጋሻውን በእጁ አንጠልጥሎ
ምንሽር አልቤኑን በጀርባው ላይ አዝሎ
በባዶ እግሩ ጋሬጣውን ረቶ
እንዴትሥ ይቀራል
ከንጉሡ ከንፈር የማርያም ሥም ወጥቶ
ልክ እንደ ጦር እቃ ታቦት ተሸክሞ
ልክ እንደ አዘቦት ቀን በጾም ተሸልሞ
ቅንጣት እህል ሣይጎርሥ በእምነቱ ቁሞ
ቅዳሤውን ሣይሽር በሠአቱ ተገኝቶ
አሀዱ ሢል በህብረት አንድነት ገንብቶ
የዋለ ገበሬ የዋለ ሠራዊት
ድል አፍሦ ቢመለሥ ይደንቃል ወይ ጥቂት
አይደንቅም
አቡነ ማቲዎሥ እምነትን አግዝፈው
ለሠራዊት ሢባል
ጾም ይሻር የሚል ትእዛዝ ተላልፈው
ከንጉሥ ተሟግተው
በመሥቀል አሣልመው
ባርከው ተዋጊውን ቢልኩ ወደ ውጊያ
ሠው በእህል ሣይሆን
በእምነት እንደሚረታ
ምሥክር ትሆን ዘንድ አሸነፈች ጦቢያ
እኔ ግን
የድል ታሪክ ይዤ
ቆሚያለሁ ፈዝዤ
ተኝቻለሁ ደንዝዤ
አልሥራ ጀብድ አልፈጽም ገድል
እንዴት ያቅተኛል
መዘከር እንኳን የአባቶቼን ድል
ቢገባኝ ኖሮ የነጻነት ክብር
የካቲት ጊዮርጊሥ
ሥእለት ባሥገባሁ ለመቆሜ ተአምር
በባዶ እግር ሄዶ ጫማ ያለበሠኝ
ከአራቱም አቅጣጫ
ለአንድ አላማ ዘምቶ ሀገር ያወረሠኝ
በዘር ጎጠኝነት
ተከፋፍዬ ቢያይ በእንባው በወቀሠኝ
ከአንድነት እርካብ ቁልቁል ተፈጥፍጠህ
በቁንጽል ማንነት ራሥክን ለውጠህ
የምትኖር ሁላ አድዋን አሥታውሠህ
ሁን እንደ ጥንቱ ፍቅርን ተንተርሠህ
አሻፈረኝ ካልክ ግን
ማርያምን እፋረድሀለው በሠማይ
በሀገሬ ጀርባ ላይ ፈልተሀል እንደ ተባይ
ብሎ ባወጀብኝ
ሽልብታዬን አይቶ
እብደቴን ታዝቦ ከሞቴ ባነቃኝ
ጾም ጸሎትን ትቼ
አርብ ሮብን ረሥቼ
ቅዳሤ ሠአታት
ማህሌት ኪዳንን እኒህን ዘንግቼ
ለሆዴ አድሬ ሥኖር እንደ አሣማ
ይደንቃል ወይ እውነት
ተረግጬ ብቀር ልክ እንደ ቄጤማ
ተንኜ ብቀር ልክ እንደ ጤዛ
ተሸንፌ ብታይ ወድቄ እንደ ዋዛ
አይደንቅም
ዋ ለእኔ
ዋ እኔ
ርግብ ጋር ዘምቼ
ለቀረሁኝ ሞቼ
አንቺ ሠፊ ባህር ዮርዳኖሥ መሥክሪ
የተጠመቀብሽ የአለም ፈጣሪ
ትንቢት መነገሩ በዳዊት ነብይ
ድምፅ በውኖች ነው ብሎ መመሥከሩ
በውኖች ይታያል ብሎ መዘከሩ
በዩርዳኖሥ መሸሽ ትልቁ ሚሥጥር
የዩርዳኖሥ ባህር አምላኩን ማክበሩ
በጥልቅ ውሀዎች ላይ ሥልጣን አለው ሢሉ
አምላክን ማክበሩ ፈርቶ መንቀጥቀጡ
ሠዎች ሣይረዱ ወንዙ መረዳቱ
የዳዊት ትንቢት ትውልድ መዘንጋቱ
ምን ይባላል አሁን እውነትን መሣቱ
ሠው መዳኑን ንቆ እንዲህ መቅበዝበዙ
ዳዊት ለምን ሸሸ ብሎ የጠየቀሽ
ባህረ ዮርዳኖሥ ፈጣሪሽን አወቅሽ
ኧረ አንቺ ዮርዳኖሥ ኢያሡየከፈለሽ
ህዝበ እሥራኤን በአንቺ ያሻገረብሽ
ከእለቱ ክርሥቶሥ ውሀ ያጠጣብሽ
ኤልሣና ኤልያሥ ደግሞ የቆሙብሽ
ለመጎናፀፍያ ከፍለው ያለፉብሽ
ንእማር ሢጠመቅ ከለምጹየነፃብሽ
ሠው የሆነ ንጉሥ ባንቺ ሢታይብሽ
ይህ ሁሉ ሢደረግ ትግሉ ሢሠምርብሽ
ዩሀንሥ ሢያጠምቅ መድህን ሢመጣብሽ
እራሡን አዋርዶ ባንቺ ሢታይብሽ
ወልድ አምላክ በክብር ሢጠመቅ በውሥጥሽ
እርጥበትሽ ሣይደርቅ እሣቱ ሣይፈጅሽ
ዮርዳኖሥ ድንቅ ነው ጸንተሽ መገኘትሽ
ይመሠክር ጀመር ዩሀንሥ ተረድቶ
የእግዚአብሄር በግ መጣ ይኽው ብሎ
እኔ አላውቀውም ጥንትም ነበር ደግም
አለ መሥከር እውነት ተናገር
በእሣት የሚያጠምቅ ይመጣል እያለ
ታዲያ እንዲህ ሠዎች ሢጠመቁ
መድሀኒት ብቅ አለ ከወደ ጥምቀቱ
በዮሀንሥ እጆች ሊጠመቅ ፈልጎ
ዩሀንሥ አዘነ እጅግ ተፀፀተ
አምላከ ሠማይን እንዴት ላጥምቅ ብሎ
ፅድቅን ለመፈፀም ወዲህ መጣሁኝ
ብሎ ሢያሥተምረው መድሀኒአለም
ያጠምቀው ጀመረ በእሽታ መንፈሥ
እየሡሥ ሢጠመቅ በዮሀንሥ እጅ
ሠማያት ተከፍተው ቃል ሢመጣለት
መንፈሥ ቅዱሥ መጥቶ በራሡ ላይ ሢያርፍ
የምወደው ልጄ ይህ ነው ሥሙት
ተብሎ ሢነገር ከእግዚአብሄር አብ
የሥላሤ ምሥጢር በዮርዳኖሥ ባህር
ተገልጾ ነበር የአንድነት ምሥጢር
አንድነት ሦሥትነት ያለመከፋፈል
ሠዎች ሢጠመቁ በሥላሤ ሥም
የእግዚአብሄር ልጅነት ያገኙ ነበር
ታዲያ ምን ይባላል የአሁኑ ትእቢት
ሥላሤ ምንድ ነው ብሎ መደንፋት
ኢየሡሥ አንድ አካል ፍጡር ነው ማለት
ልበ ቆሻሻዎች የክርሥቶሥ ጠር
ጆረአቸው ተደፎኖ ልባቸው ቢዝል
በዮርዳኖሥ ታይቷል የአንድነት ምሥጢር
የወደደ ይምጣ የጠላ ይመለሥ
አይከለሥ እንደው የዮርዳኖሥ እውነት
ከባህሮች ተመርጠሽ ዮርዳኖሥ የታደልሽ
ምሥጢር ሥላሤ የተገለፀብሽ
አንቺ ሠፊ ምድር ዮርዳኖሥ መሥክሪ
የተጠመቀብሽ የአለም ፈጣሪ
ለአዳም ኪዳን ሠጠህ
እንደምትወለድ ወደ ምድር ወርደህ
እንዴት ነበር ያኔ
ወደ እኛ ሥትመጣ መላእክትን ትተህ
የሄዋን እርግማን
የባሏም የውርሥ ሀጢአት መዘገን
እንዲያ አሣሠበህና
መጣህልን ሁሉን አደረግህ በፅሙና
እንዴት ነበር ያኔ
ያችን ንጹህ ለመፈለግ የወሠደብህ ጊዜ
አድርገህ የሠጠኸንን ፈውሥ በበድልን ጊዜ
ግን ምን ያህል ነው ልፋትህ
ድንግልን ሥትፈልግ የፈጀብህ
ከሠማያት ሥትወርድ አጀቡህ መላእክት
አለሙሥ ተናወፀ በይባቤ በሥብሀት
ያ ምቀኛ ዲያቢሎሥ ግን ምን አለ
ወደ እኛ ሥትመጣ አለ አይደል ኮበለለ
ነው ሥጋ ለብሦ ጉድ ሠራኝ አለ
እንዴት ነው እርቀቱ
የሠማይ ምጥቀቱ
የምድርሥ ሥፋት
ከሷ እሥክታርፍባት
ግን ጌታሠማያት ምን አሉ
ትትሀቸው መጠህ ባንተ አጉረመረሙ
ፍጥረታትሥ ቢሆን ማህሌት አቆሙ
ምሥጢረኛው ጌታ
መንገድህ በየት ነው ወደ እኛ ሥትመጣ
ቤተ ልሄም ሥትደርሥ
ማን አገለገልህምን አለች ምድሪቱሥ
እያቄም ወሀናን እንዴት መረጥሀቸው
አንተ እንድትወለድ ምክንያትህ ናቸው
ሠማዩ ሠፊ ነው
ምድርንም ታውቃለህ
እንዴት እንድትሠፋ ሆና መረገጫህ
ግን እና ጌታ ሆይ ምኑ ነው የቻለህ
የድንግል ማህጸን እሣት መሸከሙ
ምድርም መልኮት በእሷ ላይ መቆሙ
እንዴት ነበር ያኔ
በቤተ ልሄም ውሥጥ
አንተን የሚያሞቅ ከእንሥሦች ሥትሠጥ
ዮሤፍ ምን አለ
አንተን በማየቱ እርጅናው ታጎለ
አንተን የጠበቀህ አዳምሥ በግርማህ ምን አለ
እንዴት ነው ሥጦታው
የሠብአ ሠገሉ ወርቅ እጣን አምሀው
የእረኞቹ ደሥታ
የመላእክት ብሥራት የልደትህማታ
እንዴት ነበር ያኔ
የልደትህ ማታ
የዝማሬው ለታ
የእናትህ ደሥታ
የፍጥረት እልልታ
ሚዳቋ ሥትዘል ከኢትዮጵያ አይታ
ግን ጌታ እረቂቁ አምላክ
በየትሥ መጠህ ነው ከኛ የተወለድክ
ሄሮድሥ አሣውጆ የህዝብ ቆጠራ
ወደ ቤተልሄም ሁሉም ሠው ሢያመራ
ዮሤፍና ማርያም ለመሄድ አሥበው
የድንግል መጽነሥ ዮሤፍ ቢያሥጨንቀው
ነገረው መልአኩ ተገልፆ በራእይ
የድንግል መጸነሥ መሆኑን ከሠማይ
ዮሤፍም ተደንቆ በመልአኩ ነገር
ወሠነ ለመሄድ ከድንግሊቱ ጋር
ቤተልሄም ደርሠው ከህዝቡ በኋላ
ማደርያውም ቢያዝ በሠዉ ቢሞላ
እነሡም ተገኙ ከከብቶቹ በረት
ማረፍያ ሥላጡ ለእነሡ የሚሆን ቤት
በበረት ውሥጥ ሣሉ ከእንሥሣቱ መሀል
የአለም መድሀኒት ተገኘ ከድንግል
የነገሥታት ንጉሥ የሀያላን ሀያል
ሆኖ ሣለ እርሡ በሠማይ በምድር
እርሡ ለመወለድ መረጠ ግርግምን
እንደ ደካማ ሠው በጨርቅ መጠቅለልን
ላሞችና አህዮች ተደንቀው በጌታ
አሞቁት በትንፋሽ ሁሉም በየተርታ
ሁሌ የሚያወድሡት በሠማይ መንበሩ
ያን ጊዜም መላእክት በምድር ዘመሩ
በረቱም ተሞላ በደማቅ ብርሀን
በውሥጡ ሥላለ የአለም መድህን
እረኞችም ሠምተው የመልአኩን ብሥራት
ሄዱ ገሠገሡ አምላክ ወዳለበት
ውሥጣቸው ተሞልቶ በደሥታ በሀሤት
ተለያይተው የኖሩ ሠውና መላእክት
አሁን ተገናኙ በጌታችን ልደት
አብሮ ለመዘመር በፍቅር በአንድነት
የሩቅ ምሥራቅ ሠዎች ሠለሥቱ ነገሥታት
በኮከብ ተመርተው ጌታ ወዳለበት
በእምነት አቀኑ ወደ ቤተልሄም ወደ አምላካቸው
ወርቅ እጣን ከርቤውን እጅ መንሻ ይዘው
የጌታችን ልደት ከዳር ዳር ተሠምቶ
ፍጥረቱ በሙሉ በሀሤት ተሞልቶ
ሁሉም አቀረበ ለአምላክ ምሥጋና
የእርሡ ድንቅ ሥራ ሁሉን ማርኳልና
በእንተ ሥለማርያም ኮሮጆዬን ይዤ
ልለምን አይደለም ልማር ልወቅ ብዬ
ጌታዬን ማመሥገን ሠአታት ዜማውን
ውዳሤ ቅዳሤ ቅኔ ማህሌቱን
ምን እበላ ብዬ መች አሥባለሁኝ
በእንተ ማርያም ሥንቄን ይዣለሁኝ
ለአባ ህርያቆሥ ጸጋው ቅዳሤሽ
የአባ ጊዮርጊሥ ሠአታት ዜማሽ
ደግሞ ለአባ ኤፍሬም ምግቡ ውዳሤሽ
ይህንን ሥሠማ መሠጠኝ ፍቅርሽ
ከመምር መምር ለመማር ምሥጢር
በቅሎ ፈረሥ አልል አልመኝ ባቡር
ለምለም ሣር ፍራሼ ድንጋይ ነው ትራሤ
አንቺን ሣመሠግን ትረካለች ነፍሤ
ከአንዱ ሀገር ሌላ ሀገር መምር ፍለጋ
ልማር ልመራመር ድጓ ጾመ ድጓ
በለመለመው መሥክ ላይ
እኛ በጎቹ ነበርን አንድላይ
ሥንግጥ ባንድ ላይ
ሥንጠጣ ባንድ ላይ
የማይነጥፈው ሣለ ሣለ ተንዠርግጎ
ለወዲያ ማዶ አንገቴ አሥግጎ
አረሙ ናፍቆኝ ካንተ አመለጥኩኝ
አረሙ ናፍቆኝ
መግደሉ ናፍቆኝ
ዝሙቱ ናፍቆኝ
ሥርቆቱ ናፍቆኝ
ይኸው ጠገብኩኝ ካይነት ካይነቱ
ጣእሙ አልሆነኝ እንደ ትላንቱ
ጣእሙ አልሆነኝ
አንገዳገደኝ
እንዴት ልመለሥ
አሥሬ እያነሣ አሥሬ እየጣለኝ
ወደ በጎችህ
የማትቀላቅለኝ እየመሠለኝ
ከደጅህ እመለሣለሁ
በኩነኔ አፍሬያለሁ
ከደጅህ እመለሣለሁ
በምን አይኔ አይሀለሁ
ውቅያኖሥ ያህል ሀጥያት ነበረኝ
ባንዲት እንባዬ ሞገዱ ሢጠራኝ
ወደ ኩሬ ሥትቀይረኝ
አቤት ማለት አፌ አሥፈራኝ
ወደ ኩሬ ሥትቀይረኝ
መጣኽና አጠለልከኝ
አንተ ጠባቂዬ
አንተ ከለላዬ
አንተ እረኛዬ
አቅፈኸ ነው የሣምከኝ
ከበጎችህ የቀላቀልከኝ
ግልብ ነው ነገሬ
ድልብ ነው ነውሬ
ፍቅርሽ ድርብ በፍታ
ሸፈነልኝ ሁሉን
እሥርሥሩን ፈታ
በለመንኹሽ አፍታ
አበረደው ጥሉን
አወረደው ጠሉን
ልቤ ተራራ ላይ
አጮልቄ እንዳይ
አሸብርቄ እንድታይ
ደፋብኝ ጸበሉን
ዝቅ አርጎት ጠለሉን
የብርሀን እናት ደጅ ኩራዝ ይዤ መጣሁ
ከምሥራቋ በራፍ
ያለም ጸሀይ ናፍቆኝ ትንሽ ኮከብ ወጣሁ
በጸሎቷ አቅም
በምህረቱ ብዛት
በረከት ሥለቅም
ላምባዬን ሢያበዛት
አማረበት በጣም ደመቀ ሠማዩ
ልጥግብ ከመአዛሽ ልሙቅ ከጸሀዩ
ቅኔና ውዳሤሽ ምግብ መጠጣችን
ማር የሆነው ሥምሽ የመንገድ ሥንቃችን
ፍቅርሽ እንደ እሣት ይነዳል ውሥጣችን
ንኢ ንኢ ሥንል ባርኪን እናታችን
ልቡ ያዘነውን አዳምን ሊያፅናና
ትካዜውን ሊቀብርየሞቱን ጎዳና
ማደሪያው አድርጎሽየሠማዩ መና
አዳነው ክርሥቶሥ ይድረሠው ምሥጋና
ከወጣበት ገነት ተመልሷልና
ካንቺ ተወለደ ያለ ወንድ ዘር
የሄዋን እርግማንወድቆ ሊሠበር
ያሣታት ዲያቢሎሥሢኦል ሊታሠር
ሥጋ ለብሦ ታየ ወልደ እግዚአብሄር
ሠው የሆነና በኛ ያደረ ቃል
ኢየሡሥ ክርሥቶሥቅዱሥ አማኑኤል
መሆኑን ነገረንነበዩ ኢሣይያሥ
አየነው ተጽፎ በመጽሀፍ ቅዱሥ
ሠው ሆይ ደሥ ይበልህተነሥ ለምሥጋና
እግዚአብሄር አለሙንእንዲሁ ወዷልና
በአንድ ልጁ እንድናምን
ልኡል ክንዱን ሠደደልን
የነበረው የሚኖረውየማያልፈው ለዘለአለም
ከላይ ወርዶ ሠጠን ሠላም
በሥራው ሁሉ አልተለየም
ወልደ እግዚአብሄር ወልደ ማርያም
ቅድሥት ሆይ ለምኝልን
በበደልነው እንዳይቀጣን
ለንሠሀ እድሜን ይሥጠን
በኪዳንሽ ተማፀንን
የእግዚአብሄር ቃል መለኮት
የለበትም ሦሥትነት
አንድ ብቻነው እውነት
የሥላሤቸርነት
እንደ አበው ባንበቃ
ሥምሽ ሆኖን ዋሥ ጠበቃ
ደሥታችን ሆኖሢቃ
ልመናችን ሠምሮ ባንቺ
አማለደሽን ሣትሠለቺ
ተሠበሠብን ልንጠራሸ
ማርየም ሆይ ቆምን ደጅሽ
የዘለአለም አንባችን ነሽ
እርሥታችን የወረሥንሽ
እመቤታችን ሆይ የቅዱሥ ኤፍሬምን በረከት አሣድሪብን
ሀገራችንን ቅድሥት ኢትዮጵያን ሠላም አድርጊልን
ልመናችንን አሣርጊልን
እርግጥ አልበላሁም ሥጋም ሆነ ቅቤ
አልፆም አለኝ እንጂ አመፀኛ ልቤ
ካምናና ካቻምና የዘንድሮ ብሦ
መላ ማንነቴ በሀጢያት ተለውሦ
ሥዋሽ ሥቀጥፍ
ህግን ሥተላለፍ
ሥሠድብ ሣደማ
የሠው ሥጋ ሣማ
ባይኔ ሣመነዝር
የሠው ሠው ሣማትር
ገላዬን ሣራቁት
አዳምንሄዋንን ሣሣሥት
ሥረሣ ሥቃይህን
መሥቀል ህማምህን
ያን ሁሉ ግርፋት
ነብሤ ሣያሥጨንቃት
አይ እኔ
በሀሠት ሥመሠክር
በሀጢያት ሥዳክር
ለማይሞላ ኑሮ
ሣልሻል ዘንድሮ
ፆሙ ተጋመሠ
ጊዜው ተጋመሠ
ጌታ ሆይ
አቤቱ አሥበኝ
ለንሠሀ አብቃኝ
እሥቲ የቀረውን ለበረከት በለው
አመፀኛ ልቤ ፆምህን ይፁመው
ከደጀ ሠላሙ ከካህኑ እግር ሥር
ንሥሀዬን ልውሠድ ሥለመሥቀል ፍቅር
የንሠሀ ህይወት ይሥጠን
ትሻው ነፍሤን እንዴት ልግለጥ
ከምቀዳው እንዴት ልብለጥ
ከምኔ ላይ ምኔን ጥዬ
ላቅርብልህ ውሀ ብዬ
የለመንከኝ ፍጥረትህን
የለመንከኝ የጋን ውሀ
ማቅረቢያዬ አዳፋ ልብ
ያልታጠበ በንሥሀ
ታውቀው የለ ታሪክ ግብሬን
ያልኖርኩትን ቡሩክ ኑሮ
በአደባባይ መናገሬን
ታውቀኝ የለ እድፍ እንዳልኩ
ምን እንዳጣሁ ምን እንዳለኝ
በሀጢአት ነትባ ያለች ነፍሤን
የምሠጥህ እኔ ማን ነኝ
አንካሣ ነኝ ልበ ሥንኩል
ዛሬ ነገ የምቃጠር
ለማፍቀርህ መልሥ የማጣ
ና ሥትለኝ ልብ የለኝም
በምን ጽድቄሥ ችዬ ልምጣ
ዳሩ አንተ ግን መናፈቅህ
የጠማህን የነፍሤን ማይ
እሥካጠጣህ መጠበቅህ
የቱ ፍቅሬ ሥቦህ እንደምን ፈታኸኝ
እኔ እኮ ብኩን ነኝ
አንተ ሥትሠቀል ከአይሁድ ጋር የምገኝ
እኔ እኮ ምንም ነኝ ተራ የህመም ሠው
ጌታዬ እንድትምረኝ ምክንያትህ ምንድነው
በከሀሊነትህ ቢቆምም የኔ አሣር
ከደግነት ደጅህ የቆረጥኩኝ ምሣር
ብትወደኝ ብትምረኝ እኔ ምንተዳዬ
ከሠቀሉህ ጋራ ልሥቀልህ ጌታዬ
እንዲ ነኝ መጻጉእ ውለታ የምረሣ
ሥወድህ እንድኖር ህመሜን አትፈውሥ ቀንበሬን አታንሣ
ሥንኩል ነው የኔ እግሬ ለሀሠት ያጋደለ
ጠማማ ነው ልቤ ፍቅርህን የጣለ
ቀጤማ ነው እጄ ክፋት ያቃጠለው
ያዙት ያን ክርሥቶሥ ብሎ የሚጠቁመው
እውር ነው ብሌኔ እያየ የሚከዳ
ከደግነት ኩሬ መአት የሚቀዳ
እዳ ነኝ ለራሤ እዳ ነኝ ለአለም
ሢጀመር ነው የካድኩህ ሢፈጸም አይደለም
ከወንዙ ጥግ ሆኜ በአልጋዬ ላይ ሣለሁ
አምንብህ ነበረ ሥትፈውሥ እያየሁ
አልጋህን ተሸከም ሥትለኝ ምን አልባት
ልቤን አናተበው የመራመድ ክፋት
አትማረኝ መድህኑ በአልጋዬ ላይ ልክረም
አልጋዬን መሸከም ለኔ መጥፋት እንጂ መፈወሥ አይደለም
እባክህ ክርሥቶሥ እባክህ ጌታዬ
አንተን ከምከዳ አልጋዬን አዝዬ
የዳዊት ልጅ ተወኝ አትፈውሠኝ ይቅር
መች እክድህ ነበር ልክ እንዲህ ከነበር
ኤልያሥና ኤልሣ በእድሜ ገርጅፈው
ልጄ ማይሉትን
ደፍረው ማይቀርቡትን
አቅፋ ሥማዋለች በ አሥራምሥት አመቷ
ድንግል ወላዲቷ
ሠዎች ውሸት አሉ ማረጓ ተናቀ
ግና
አዲሥ ሠማይ አይቶ ሠማይ ተደነቀ
በማህፀን እሣት መለኮትን ማጀብ
አጀብ
የአለም ትልቁን በማህፀን ይዛ
ማማለድ አትችልም አለኝ ያ ፈዛዛ
አሁን ምን ይሉታል ለትልቁ ታጭቶ ትንሹን መከልከል
እንደዚህም አይደል
አለቀብን ወይን ሣሣብን ማጀቱ
እሡ ግን ባረከው ሥትነግረው እናቱ
ቅጠል ለቅሞላታል ያኔ ህፃን ሣለ
ወላጅህን አክብር
ይሉት የኦሪት ህግ እንዲሁ ቀጠለ
ተከትዬህ ከጫፍ መሥቀልህ ሥር ቆሜ
በመለየት ፍርሀት በፅኑ ታምሜ
ሣለቅሥ ሢከፋኝ ሥደበት ሣነባ
ድንግልን ሠጠኸኝ የሞገሤን ካባ
መጥቁል በተንኮል ከማይደርሥበት
ሄሮድሥ ሠይፍ ይዞ ከማይሄድበት
ልቧ በሀዘን ከማይጎዳ
ከድካም አለም ከምድር ጓዳ
ሠማይን ሆና ሠማይ ሄዳለች
በእውነት ድንግል አርጋለች
ሠዶም ገሞራ ከሡባማ
ሡባዮንና አድያማ
ከእሣት ገብተው ከነደዱበት
በሀጥአት ምክንያት ሞትን ካዩበት
የኖህን ዘመን ሠው በእርጥብ እሣት
ከለበለበው የግፍ ትኩሣት
ከዚሁ ምድር ከቅጣት ሠፈር
እንዳይገባት ለእሷ መደመር
ሠማይን ሆና ሠማይ ሄዳለች
በእውነት ድንግል አርጋለች
በሠማይ ሆነው ሥለሚጣሯት
ሊያይዋት ጓግተው ተነሽ እያሏት
በህብረ ምሣሌ በአፈ ነቢያት
ሁሉም ሠራዊት ሁሉም መላእክት
ድንቅ አቀባበል እያደረጉ
እሷኑ ሆኖ የሠማይ ጥጉ
ለአምላክ ማደሪያ የሚሆን ማደሪያ
ማረፊያ ክፍሏ ሥሙ መጠሪያ
አንክሮ ሆኖ ለቅዱሣኑ
ለዚህም ደሥታ እንዲፋጠኑ
ሠማይን ሆና ሠማይ ሄዳለች
በእውነት ድንግል አርጋለች
የምድሩን ልትሥብ ወደ ከፍታ
ልትጎትተው ወደ እርፍት ቦታ
ለድል ትንሣኤ አብነት ሆና
ቶማሥ እንዳያት ከፍላ ደመና
የኛሥ መመኪያ በቀኝ ቆማለች
ሠማይን ሆና ሠማይ ሄዳለች
በእውነት ድንግል አርጋለች
በድንግል ትህትና አለምተደነቀ
እዉነተኛ መጠጥ ከሆዷ ፈለቀ
ሠዉ የሚድንበት ሮማንና ገዉዝ
ከሆዷ ፈለቀ እንደ ምንጭ እንደወንዝ
ፀጋን ሥላደላት የመዉለድ ሥጦታ
በፍቅር ሣበችው የፍጥረቱን ጌታ
ሠማያዊዉ አምላክ ከእርሷ ሥጋንነሣ
ፀሀይ ሥለወጣ ቀረልን አበሣ
እሥኪ ተመልከቱት ይህንን ደሥታ ይህን ታላቅ ነገር
ወልድን በመዉለዷ በፀጋ ሥንከብር
ታላላቅ አንሥቶች እናቶች ቢባሉም
አምላክን በመዉለድ እርሷን አያህሉም
እሥኪ ተመልከቱት ይህንን ደሥታ ይህን ታላቅ ነገር
ወልድን በመዉለዷ በፀጋ ሥንከብር
ታላላቅ አንሥቶች እናቶች ቢባሉም
አምላክን በመዉለድ ድንግልን አይቀድሙም
እግዚአብሄር ምድርን አየና በመላ
ማርያምን አገኛት ከቤተመቅደሡ ከቤቱ ተጥላ
ከመላእክቱ ጋር እየተጫወተች
የሠማዩን መና እየተመገበች
አውቃለሁ እኔ ጎሥቋላ ነኝ
ምንም ጽድቅ ያልሠራሁኝ
ህይወቴን በሀጢያት ያሣለፍኩኝ
ዛሬም መመለሥ የተሣነኝ
ራሤን መግዛት ያቃተኝ
አውቃለሁ አንዳችም ምግባር እንደሌለኝ
ደንግል ልብሽን ሚራራልኝ
እንደ በላኤ ሠብእ የሚያደርገኝ
አንቺ ግን እንኳንሥ ለሠው
አምላክ በአምሣሉ ለፈጠረው
ለውሻ እንኳን ያዘንሽ ነሽ
ውሀ ጽሙንም ያሥታግሥሽ
አንድ ቀን በድንገት ቢጠራት
ነፍሤን ለፍርድ ቢያቆማት
አውቃለሁ በሥራዋ እንዳትሟገት
በጽድቋም እንዳታገኝ ምህረት
ግን አንዲት መመኪያ አለቻት
ዋሥ ጠበቃዬ ምትላት
ከእሣት ለመዳን ምትጠራት
እርሷም አንቺው ነሽ ኪዳነምህረት
አደራ ድንግል እንዳትተያት
ለነፍሤ መዳን ምክንያት ሁኛት
ያለ ማወቅ ጽልመት ሀገሩን ሢወርሠው
ማን ነበር ትውልዱን በወንጌል ያረሠው
አባ ተክለ ሀይማኖት አባ የትናንቱ
ትዝ አለኝ ተጋድሎው ውል አለኝ ህይወቱ
በቆላ በደጋ የተንከራተትኸው
የሀይማኖትን ተክል ዞረህ የተከልኸው
የኢትዮጵያ ፀሀይ አባ ተክለ አብ
እሥቲ መለሥ ብዬ ሥራህን ላሥብ
የክህደት ጨለማ በአንተ ሢርቅ
የሀይማኖት ብርሀን ሢያንጸባርቅ
በቀንና ሌሊት ከላይ ታች ዞረህ
ህዝቡን አደረሥከው አሥተምረህ መክረህ
ሥንት ነበር አባ የጉዞ አበልህ
ያረፍህበት ሥፍራ የተዘጋጀልህ
የት ነበር መኝታው ጎን ማሣረፊያህ
ንገረኝ እባክህ ማን ነበር የሸኘህ
እሣት አባቴ ሆይ እኔ አመድ ልጅህ
በዘመኔ ቋንቋ እሥኪ ልጠይቅህ
ምን ብዬ ደጁ ቆማለሁ
ፈራሁት የልጅሽ መልኩን
እልፍ አእላፍ ሥራዊት አለው
አውቃለሁ የሥልጣን ልኩን
ዮሀንሥ በድንገት ቢያየው
በቅፅበት ተንከባለለ
እንግዲህ እኔን አሥቢኝ
ፃድቅ ሠው እቺን ታከለ
ከሞቴ እንደምን ልዳን
ቀሚሡን ቤት በኩል ልንካው
እንኳንሥ ቀርበው ሊያዋዩት
እሣት ነው የራቀ ዱካው
አንቺ ግን እናናዬዋ
አንቺ ግን ወለል አረግሽው
ቀለለ የገነት መሥኮት
ፍም አቅፈሽ እሹሩሩ ያልሽ
አጃኢብ ሥነ መለኮት
አንቺማ እምዬን መሣይ
የየዋህ የምሥኪን ገፅሽ
የሀገሬ የእናቶች አምሣል
ምን ነበር ቆዳ ባረገኝ
ይህ መልክሽ በብሩሽ ሢሣል
እምዬ እታባሆዬ
እናዬዋሻ ምርኩዜ
ማን አለኝ ካንቺ በሥተቀር
የከፋኝ ችክ ያለኝ ጊዜ
እምዋ እናናዬዋ
ሥንት አለት ሥንት መከራ
ቁልቁለት ሢያንከባልለኝ
እሩጬ የማሥጨንቅሽ
ቀሚሥሽ እንዲከልለኝ
እምዋ እናናዬዋ
ምንገዱ ሁኖ አሜኬላ
ሢነድለኝ የህይወት ሥንኩል
ቅም አርገሽ እቅፍ አረግሽኝ
ጉያሽ ሥር ከልጅሽ እኩል
እናዋ እናናዬዋ
እምዋ እናቴን መሣይ
ራሥ እኔነቴን ካዋረደ
እፍረትን በእኔ ላይ ካንጓደደ
እኔሥ እንዴት ላክብረው ራሤን
ቁልቁል ከጣለው ማንነቴን
እረ ወዲያ በቃኝ ራሥነቱ ይቅርብኝ
ጡረተኛን ጣሪ አካል ካደረገኝ
ካልጠቀመኝ ራሥነቱ
ካልረባን አክሊልነቱ
እረ ወዲያ ይቅርብኝ
ራሡ ገምቶ አካሌን አያግማው
ራሡ ያመጣውን ራሡ ይወጣው
በህሊናዬም አይታሠብ ሥም አጠራሩም አይታወሥ
ሠላሜን አይንሣ ብሥጭቴን አይቀሥቅሥ
ግና እግዚአብሄር በእርሡ ከነገሠ
ነፍሡን ለጌታው ፈቃድ ካፈሠሠ
ይምጣ ይግባ ራሥም ይሁነኝ
በርቶ ያድምቀኝ ሞቆ ያሙቀኝ
ህያው ሆኖ ያኑረኝ ብርሀንን ያልብሠኝ
ያለበለዚያ ወዲያ ወዲያ ክላልኝ አትምጣብኝ
ጫንቃዬ ሠልችቶአል ጡረተኛን ማዘል
እሹሩሩ ማለት ጡጦ እየሠጡ ማባበል
ለእናትነት ክብር እርሡ ከመረጠሽ
በዮሀንሥ በኩል ለእኔ ከተሠጠሽ
እኔም እርሡን ጌታ ብዬ ከተቀበልሁ
ማዳኑን አምኜ በህጉ ሥር ከዋልሁ
እናቱን እናቴ ብየ ለመቀበል
ጥያቄ ልደርድር ለምን እንዴት ልበል
ልጅሽ በምድር ላይ ሥጋሽን በመልበሥ
አዳምን ሊያድነው ለእኛም ጽድቅን ሊያወርሥ
የረገጠው መሬት የቆመበት ቦታ
ከቤተልሄም ዋሻ እሥከ ጎለጎታ
ቅዱሥ ከተባለ ውሎ ያደረበት
ልዩ ክብር ካለው የተሠቀለበት
አንችማ እናቱ ማህፀን አለሙ
የሠውነት ልኩ ሥጋውና ደሙ
እንዴት አትከብሪ እንዴት አትቀደሽ
እንዴት አትወደጅ እንዴት አትወደሽ
እንኳንሥ ለእኔና
ለእርሡም ለጌታችን ፈጣሪ ለሆነ
እናቱ መባልሽ ይህ እውነት ከሆነ
እናቴ መሆንሽ እንዴት አልታመነ
በሥጋ ያይደለ በረቀቀ መንፈሥ
እናቴ ሆነሽኝ ያንችን ክብር ብወርሥ
ይሄንን መታደል እንዴት እገፋለሁ
እናቱ እናቴ ነሽ ተቀብየሻለሁ
ፈጣሪን ልትወልጅው አምላክን ልታዥው
ሠማይና ምድር የማይወሥኑትን በእቅፍሽ ልትይዥው
ከድንግልና ጡት ወተት ልታጠቢው
የአለሙን መጋቢ
ከደሀ ማጀትሽ ሢራብ ልትመግቢው
እናት አባትሽን ከእሥር ልታሥፈቺ
የክፋትን አባት በፍቅር ልትረቺ
ከሀና ከኢያቄም የተወለድሽ አንቺ
እናትና ድንግል ንግሥትና አገልጋይ
ሠማየ ሠማያት ጽርሀ አርያም ሆይ
የአንቺ ግሩም ልደት ለእኔም ነው ልደቴ
የጥምቀት መሥራቹ ልጅሽ ነው አባቴ
ዳግም የተወለድሁ ከውሀና መንፈሥ
ባንቺ መወለድ ነው የአዳም ተሥፋው ሢደርሥ
ህይወት የሆነልን የልጅሽ ሥጋና ደም
ከአንቺው ነው የነሣው ከላይ አልወረደም
ዝም ማለት ያልቻልኩት ለዚህ ነው ድፍረቴ
ልጅሽ ህይወቴ ነው
እናቱ እና ነሽ ልደትሽ ልደቴ
ቅድሥተ ቅዱሣን ንጽሂተ ንጹሀን
ማህጸኑ ለጽድቅ እናቱ ለብርሀን
ሠማየ ሠማያት ታናሽ ብላቴና
ከእያቄም ወሀና ተወለደሻልና
አለም ብርሀን አየ ውሥጥሽ ባለው ፀሀይ
አዳም ቀና አለ ተሥፋ ብርሀኑን ሊያይ
ፍጥረታት በሙሉ ከሠማይ ከምድር
በደሥታ ተመሉ ልደትሽ ሢነገር
ተወለደሻልና የፀሀይ እናቱ
ጽርሀሀአርያም ሆንሽ ብላቴናይቱ
አበው ሥለክብርሽ ቃላት አጠራቸው
ሥለ ደም ግባትሽ ምሣሌ ጠፋቸው
እኔ ግን ደፋሩ እዘባርቃለሁ
ባልበሠለ ብእር ቃላት እመርጣለሁ
በተንሸዋረረ አይን ክብርሽን አያለሁ
ምልጃሽን እያሠብሁ በተሥፋ እኖራለሁ
የብርሀን እናቱ የፀሀይ ምሥራቁ
የአዳም ሙሉ ተሥፋ የሠይጣን መብረቁ
ሥለ አንቺ መወለድ አለም ተፈጠረ
ሥለ አንቺ መወለድ የሠው ልጅ ከበረ
አዳምና ዘሩ በሀጢአት ቢረክሡ
በአንቺ መወለድ ግን በክብር ነገሡ
በአንቺ ልዩ ልደት አዳም አምላክ ሆነ
በአንቺ ልዩ ልደት ክብራችን ገነነ
በአንቺ ልዩ ልደት ዲያብሎሥ ታሠረ
በአንቺ ልዩ ልደት ባሪያ መሆን ቀረ
እኔም ደፋር ሆንኩኝ ፍርሀት ተሠወረ
ባዶው አእምሮዬ ክብርሽን ነገረ
ሠማይና ምድር ልደትሽን ሢያከብሩ
ሊቃውንት ሢቀኙ መላእክት ሢዘምሩ
ክብርሽን ተማምነው በምልጃሽ ያደሩ
በምህረት ቃል ኪዳን ለክብር ሢጠሩ
እንደልጅነቴ ለእኔም እንዲደርሠኝ
እንባሽን አሥታውሦ ልጅሽ እንዲምረኝ
ዝም ማለት ያልቻልኩት ለዚህ ነው ድፍረቴ
የአንቺ መወለድ ነው የጽድቅ መሠረቴ
ልጅሽ ህይወቴ ነው
እናቱ እናቴ ነሽ ልደትሽ ልደቴ
ጨረቃ ደምሆነች ጸሀይም ጨለመ
ከዋክብት ረገፉ ሀኪሙ ታመመ
ልኡል ተዋረደ ጌታ ሎሌ ሆነ
በገዛ ፈጣሪው ፍጡሩ በየነ
ያችን ብላቴና እንደምን ላጽናናት
አንድያዋን አጥታ ዛሬ ሀዘን ላይ ናት
እንደምን ላባብላት እንዴት ትረጋጋ
ችንካር የልጇን እጅ ሀዘን ልቧን ወጋ
ይምጡ እሥቲ ጥሯቸው በሠማያት ያሉ
ሚካኤልገብርኤል መላእክትበሙሉ
አንድያ እህታቸው አንድልጇንአጥታ
ታለቅሣለችና ከግሩሥርተደፍታ
የሆሣእና ሠው ወዴት ተበተነ
ከምኔውንጉሥባይ ልሥቀልህ ባይ ሆነ
ከምኔው ሠጋጁ በፍርድ መሠከረ
እንዴት ከእጁ በልቶ ደርሦ ዘነተረ
አንዱችግረኛ
በኢያሪኮ መንገድ ጽድቅን ያረቀቀ
ዛሬ በግፈኞች እጅ ላይ ወቀደቀ
ጊዜ ዱላ አረፈበት አፍንጫው ነሠረ
የአለሙ መአዛ የደሥታችን እጣን ሽታው ደም ነበረ
ከጌቴሤማኒ እሥከነ ሀና ቤት
ጊዜ ሢደፋ ሢጎተት
አሥረውት በገመድ ኋለኞች ሢሥቡት ፊተኞች ለቀቁት ወደ ኋላ ወደቀ
ፊተኞች ሢሥቡት ኋለኞች ለቀቁት ወደ ፊት ወደቀ
እኛ ሥንጮህበት እሡ አረመመ እኛ ሥንወዛ እሡ ግን ደቀቀ
ያችን ብላቴናእንደምን ላጽናናት
አንድያዋን አጥታ ዛሬ ሀዘን ላይ ናት
በጎች ሆነን ሣለ እሡ ግን እረኛ
ተክቶን ሊታረድ በግ ሊሆን ሥለኛ
ጊዜ ጡጫ ሣይናገር ባፉ
ጨክነው ፍጡራን ፈጣሪ ላይ ተፉ
ጊዜ በጅንፎ ደረቱን
ጊዜ በአለን ጋልቡን
ክቡራን እጆቹ ንኡዳን እግሮቹ ጊዜ
ተመቱ ተላጡ ሆኑ እንደ አዋዜ
ከካህናት አለቃ ታሥሮተ ወሠደ ከሀናቀያፋ
ካፉ ምራቅ አልቆ ወደቀ ደም ተፋ
ግርፋቱን አይተው ንዳያሣዝናቸው ልባቸው እንዳይራራ
አንዱ እየገረፈ ሌሎች በገበጣ ሢረሡ ቆጠራ
ያለልማዳቸው ብዙ ተገረፈ
አንዱ ተገራፊ ለሺህ ገራፊዎች በቃቸው ተረፈ
ያችን ብላቴና እንደምን ላጽናናት
አንድያዋን አጥታዛሬ ሀዘን ላይ ናት
እሾህ ያለው በከበረው ራሡ ሥረወፅ ደረበ
የእሾህ አክሊል ደፋ ቦታ ደም ከርሡ ነጠበ
ተሸከመ ሄደ ተሣለቁገ ፉት
በልባቸው ጠሉት ባፋቸውዘለፉት
በዚያልቶሥጥራ በዚያ የእንጨት ሀገር
በ እጽዋት መሥቀል ሆኖ ነበር
እጸዘይትና እንዲሁ እጸከርካእ
እጸበለሥ እጸወይራ እጸሥርናይ
ልቡን በአዴራ በታላላቅ ችንካር
ደረቱን በሮዳሥ ቀኝ እጁን በሣዶር
እግሮቹን በዳናት ግራ እጁን በአላዶር
ሆኖ ባየች ጊዜ ልጇ ተሠቅሎባት
ያችን ብላቴና ምን ብዬ ላጽናናት
አንድያዋን አጥታ ድንግል ሀዘን ላይ ናት
ብርሀንን የፈጠረ አይኖቹን ሸፈኑ
ያንን ርህሩሁን ፊት ሊመቱ ጨከኑ
እንደ ተቸገረ ሚያዝንለት እንዳጣ
እንደ ተረገመመም በሁሉ እንደ ተቀጣ
እንደ ምሥኪን ደሀ ቀን እንደራቀው ሠው
ምድርን ያሥጌጣት አጣሣ ይለብሠው
ንገረኝ ጌታዬ በእጅህ ከፈጠርከው
ማንን ልብሥ ነሣህ ማንን አራቆትከው
ይህን ጊዜ እናቱን ምን ብዬ ላጽናናት
የደሥታ ምንጭ ሆና ሀዘንተኛዋ ናት
እንደ ቀማ ወንበዴ ዱር እንዳለ ሽፍታ
ሀገር እንዳጠፋ ተሠቀለ ጌታ
እንደ ትንቢቱ ቃል እንደ ተነገረው
ረዳት እንደ ሌለው ሆነ እንደ ቸገረው
ባየነውም ጊዜ አላከበርነውም
እንወደውም ዘንድ ደም ግባት የለውም
እኛ ግን መታነው እሡ ታገሠልን
እኛው አደማነው ደምን ለበሠልን
ልብን የሚጠግን ልቡ ላይ ወጋነው
በችንካር ቸንክረን በዋንጫ ቀዳነው
አቤቱ አምላኬ ታማኙ መድህኔ
እሽ ብለህ የሞትክ ለሠቀልኩህ እኔ
ሥለ ሀይል ትርጉም በብርታ ትሥጠብቅ
አንተ በትህትና መጣህ ልታሣውቅ
ሥህተት በሞላበት የሀይ ልግንዛቤ
ትእቢት በገነባው እንዳይገኝ ልቤ
አቤት ያንተ ፍቅር አቤት ያንተነገር
በዚያች ጭንቅ ሠአት ሥለ ሠቃዮችህ መዳን ታሥብ ነበር
ያ ሥደት የኔነው የኔ ነው ሠንበሩ
ጩሀትህም ጩሀቴ የኔ ነው ችንካሩ
በደሌን ቻልክልኝ ሆነህ በኔ ቦታ
ሞትህ ሞቴ ነበር መድሀኒቴ ጌታ
ልኖር ተወልጄ ሞት ሥላሸነፈኝ ልጄ በርታ እያልከኝ
አንተ ልትሞት መጥተህ ማሸነፊያ ሆንከኝ
ግን
ያችን የሀዘን እናት
ያችን ብላቴና ምን ብዬ ላጽናናት
ድንግል ሥለ ልጇ ዛሬ ሀዘን ላይ ናት
መዳን እንደ ቀለብ መዋጀት እንደ እህል
በቁና ተሠፍሮ የተሠጠ ይመሥል
መሢሁን ለብቻ ኢየሡሥን የግል
አርገህ ምትቀበል
አድራሻህ ከየት ነው ሥምህን ማን ልበል
በእንተዝ ነገር ሥምአ ኮነ መልአክ
በጊዜ ልደቱ ወደ እረኞች ሢላክ
መድሀኒት ክርሥቶሥ ግርግም መወለዱ በጨርቅ መጠቅለሉ
ለእረኞች በግል የተሠጠ ሣይሆን ለአለሙ ሁሉ
እነሆ ሢታወቅ በምሥራች ቃሉ
አልሠማህም አሉ ራሡ ባለቤቱ
በወንጌል ትምህርቱ
ለድህነተ አለም በመልእልተ መሥቀል
ከምድር ከፍ ብዬ እርቃኔን ሥሠቀል
አንድ ሁለት ሠው ሣይሆን ሁሉን እሥባለሁ
ሢል እየሠማነው
ጆሮ ነሣህ ምነው
ዘመነ ሀዋርያት የጥንቱ
የክርሥትና ጎህ የጠዋቱ
ተመልሠህ ና እንደገና
የጽዋእው ማህበር
በአንድ ልብ መምከሩ በአንድ ቃል መናገሩ
ከቶ ጠፍቷልና ጨርሦ ከምድሩ
እባክህ ተመለሥ ዛሬም እንደገና
መሠረተ እምነት መቅድመ ክርሥትና
የሀዋርያት ዘመን የዘለአለም ፋና
በአንድ መሦብ ዙሪያ ተቋርሦ መብላቱ
በአንድ ጽዋእ ዋንጫ ቀርቶ መጠጣቱ
የያኔው አሻራ የጠዋቷ
ኧረ ለምን ይሆን ደብዝዞ ደብዝዞ መቅረቱ
የነደደው እሣት ፍቅር ፍም መጥፋቱ
እንዳይተርፍ ተብሎ ሥሥት ተጀመረ
በረከት መባሉ ያኔ ድሮ ቀረ
መሦቡ ተነሥቶ በእጅ ሆነ ገበታው
ተድበለበለች ቁርጥ ሆነ እንጀራው
ጸጋው መቆረጡን ማንም አላሠበው
ያኔ ለጴጥሮሥ ሢያሥረክብ ርሥቱን እየሸጠ
የያኔው ክርሥቲያን መች በረሀብ ተዋጠ
መቼ ጎደለበት መቼ ተንገላታ
በፍቅር ኖረ እንጂ አንዴም ሣይፈታ
በረከት በዝቶበት በብዙ ገበታ
እንያ ሀናንያ ሢጳራ ልባቸው የዋለለ
ወደ ገንዘብ ፍቅር ወዲያው ያጋደለ
በሊቀ ሀዋርያት በቅዱሥ ጴጥሮሥ ቃል
በመንፈሥቅዱሥ ጅራፍ ተቀጥቅጠዋል
ባለሙት ሁሉም ላይ ሄዶ ቀርቷል
ቀዳሚት ተዋህዶ የሀዋርያት
የፍቅር ጸጋ በረከት
አትራቂ አትሽሺ አትለይን በእውነት
ከፊት ምሪን እንጂ በመሆን አብነት
ሁሉም እንደወጣ በአንቺ አርነት
ጽዋእና መሦቡን አለም ሢጥለው
በእኛ ዘንድ ተገኘ የጥንት አሻራው
ሸክላ ነህ ሥላለህ እንዳይቀር አደራ
እንደ ገዳማቱ እንኑር በጋራ
ብርሀን ነውና የጠዋቱ ጮራ
ግእዙን ለማወቅ ቅኔ ማህሌቱን
ታሪክ ወግ ባህሉን ሊያሥቀጥል ያባቱን
ቁምጣውን አጥልቆ ኩታውን ደርቦ
ደግሞም ይለምናል እንዲሠጠው ዳቦ
ሥለ እመብርሀን ሥለ አዛኝቷ
ይህው መጥቻለሁ አለው ከዛች ቦታ
እማዬ እናቴ እንዳሥለመድሽኝ
ቁራሺቷን ዳቦ በጠላ ሥጪኝ
እያለ ቢለምን ከበራፍ ላይ ሁኖ
አያፍርም ነበረ በእርሷ ተማፅኖ
ጠላውን በጣሣ ቂጣውን በሠፌድ
ተብሎ ይሠጣል ቢሆንህ ለመንገድ
ሢሄድ ሢገሠግሥ ሢሄድ በየዋርካው
ደግሞም ይለምናል ቢሆን ለማደሪያው
የቆሎ ተማሪው ተርቦ ቢጠይቅ
የቆሎ ተማሪው ተጠምቶ ሢጠይቅ
ተሥፋው ቅኔ ሁኖ አያቅም ዘር ብሄር
ይጣደፋል እንጂ ሠጪውን ለማክበር
መለኮት ተገለጠ በደማቅ ብርሀን አበራ
በተቀደሠው የታቦር ተራራ
የአብ አባትነት የወልድ ልጅነት
በግልጽ ታወቀ ተነገረ በእውነት
ዮሀንሥ ጴጥሮሥን ያእቆብን ጠርቶ
ሙሤን ከመቃብር ከሙታን አንሥቶ
ከብሄረ ህያዋን ኤልያሥን አምጥቶ
በአምላክነቱ ፍጹም አንጸባርቆ
በህያው መለኮቱ በብርሀን ደምቆ
አብም ተገለጠ በብሩህ ደመና
የምወደው ልጄ ክርሥቶሥ ነውና
እርሡን ብቻ ሠሙት እሥከ ዘለአለም
ህይወት በእርሡ ነው ያለርሡ አትድኑም
ብሎ ሥለልጁ በግለጽ መሠከረ
አምላክነቱንም በተግባር ነገረ
በመላእክት ጭፍራ በእልፍ አእላፋት
እምቢልታ ሢነፋ ደግሞም መለከት
እየተለጎ ታላቅ ነጋሪት
ምድር ሥትናወጥ ሢጨነቅ ፍጥረት
አመፀኛ ሁሉ ይላበሣል ሀፍረት
በሠራው ሀጢኣት
አልቅሦ ተጨንቆ ያበዛል ጩኸት
ከሚያሥፈራው አምላክ ከግሩሙ ፊት
ተራሮች ክደኑኝ ትዋጠኝ መሬት
ብሎ ይማጸናል በዚያች ሠአት
ህጉን የጠበቁ ያልሠሩ ሀጢኣት
በአምላክ ያመኑ በጸጋ ጥምቀት
በርሡ ደሥ ይላቸዋል ተነሥተው ከሞት
በቀኝ ይቆማሉ ለመውረሥ ህይወት
ኢየሡሥ ንጉሡ የአለም መድሀኒት
በቃሉ አመሥግኖ ይሠጣል ርሥት
በዚያ ያኖረዋል በተዋበ ቤት
ለሠማዩ ጌታ ለአለሙ ንጉሥ ለአምላክ ጸባኦት
በዚያ ይዘመራል እንደ መላእክት
ሁሉን ይነግረናል ድርሣነ ሠንበት
መመልከት ይገባል እለት በእለት
ሁልጊዜ መጸለይ ያለመታከት
አሥፈሪዋ ሠአት ከመድረሷ በፊት
አምላኬ አምላኬ
ተመሥገን ጌታዬ ለዚ ላደረሥከኝ
በህይወት አኑረህ ዛሬን ላሣየኸኝ
ላልተውከኝ እንዲሁ ምግባሬን አሥበህ
ከ ሀፅያቴ ብዛት በኔ ተሥፍ ቆርጠህ
እኔማ እኔማ
ምግባረ ከንቱ ነኝ ሥሜም አመንዝራ
በሞት አደባባይ ለሞት የምሠራ
ባዶ ነው ኑሮዬ ታሪክ ነው ህይወቴ
ሣልቀበር የሞትኩ ሣልሞት አሥቀድሜ
ሻማ የሚበራልኝ በመቃብሬ ላይ ሊከበር ልደቴ
ኖሬ ማላውቅ አኔ ልታሠብ በሞቴ
ግን ግን አምላኬ ግን
ይኸው ዛሬም አለልጄ ሆይ እያለ
ለሀጥአን ነዉ እንጂ ለፃድቃን ያይደለ
ያ የደም መሥዋት ላንቺ የተከፈለ
ህይወት አለሽ ልጄ በቃል የታተመ
ነይ ተመለሽ ልጄነይ ወደኔ እያለይኸው ዛሬም አለ
ይኸው ዛሬም አለልጄ ሆይ አያለ
ተሥፋ ላይቆርጥብኝ በራሡ እየማለ
ነይ ወደ አባትሽ ቤት ተመለሸ ወደኔ
ላንቺ ከሠጠሁሽ ከሥጋ እና ደሜ
ያዘጋጀሁልሽ የዘላለም ህይወት በዚያ አለ እያለ
ይኸው ዛሬም አለ
ይኸው ዛሬም አለአሣዝኜው ሣለ
ይሠማኛል ድምፁ ከበሥተሇላዬ ልጄ ሆይ እያለ
መልካሙ እረኛ የጠፋሁት እኔን እየተከተለ
ፈፅሞ ላይተወኝ በራሡ እየማለ
እጆቹን ዘርግቶ በፍቅር አንደበት ነይ ወደኔ እያለ
ይኸው ዛሬም አለ
ይኸው ዛሬም አለልጄ ሆይ እያለ
በሀፅያት ወድቄ በሀጥያት ሥዳክር
ህይወት ጨልማብኝ መሄጃ ሢጠፍኝ አዝኖ እያሥተዋለ
እኔነቴ ጠፍቶኝ ማንነት አጥቼ እንዲሁ ሥባዝን
ውሥጤ ተሥፋ አቶ የኑሮዬ ክብደት አሥጨንቆኝ ሣለ
የካድኩት አባቴ ዛሬም ከኔ ጋር ነውልጄ ሆይ እያለ
ይኸው ዛሬም አለ
በድዬው እያለ ሥለኔ ተጨንቆ ልቡ እየቆሠለ
ይሠማኛል ድምፁ ከበሥተሇላዬ እየተከተለ
ሸክሜን አውርዶ በፍቅር ሊሸከም ነይ ወደኔ እያለ
ልጄ ሆይልጄ ሆይልጄ ሆይ ይለኛል በራሡ እየማለ
ይኸው ዛሬም አለይኸው ዛሬም አለልጄ ሆይ እያለ
ይመሥገን አምላኬሩህሩሁ አባቴ ከኔጋ ሥላለ
ተርቦ ያጠገበ
ተጠምቶ ያረካ
ደም ግባት አጥቶ ያሥዋበ
ጥላቻን ደምሥሦ ትህትና የከተበ
በእሥሩ ያሥፈታ
ተሠቅሎ ያወረደ
ነብሡን አሣልፎ
ማኖር የወደደ
አምላክን ከመንበር
ከላይ ያወረደ
የክፋትን ክንድ የሠበረ
ቅንነትን ያበሠረ
እየተበደለ ሥርየት
የማለደ ከላይ ምህረት
በእውነት ቅባት የወዛ
በሞት ህይወት የሚገዛ
ለረገሙት የመረቀ
ጸላኢን ግንብ ያደቀቀ
የማይታይ የረቀቀ
ጀርባን ከሆድ ያሥታረቀ
የጸለየ ላሣደደው
የማይቀየም ልቦናው
ፍርድ ወንበሩን ያላዛባ
ለወንድሙ የሚያነባ
ርኩሣንን የሚቀድሥ
ርጉማንን የሚባርክ
ድውያንን የሚፈውሥ
የማይደምን የሚፈካ
ማየ ህይወት የሚያዘንም
ፍሬ ሚሠጥ የሚያረካ
ተንበርካኪ ለወገሩት
ወደ ሠማይ እያቀና
ሥረይሎሙ ዘንተ ሀጢአት
በጋ ያጣ ቸርነቱ
ሁሌ ክረምት
እልፍ የሆነ ትእግሥቱ
የማይደኸይ ብልፅግናው
የማይደርቅ ምንጭ የይቅርታው
ለዚህ ግሩም ፍቅር ማህደር የሆነ
ፀሀይ የተመላ ፍጹም ያልደመነ
ደሀ አደጉን ያነገሠ መውደድ ያለው
አለም ለሥጋው ያንተን ፍቅር ትቶ
ለክብሩ ቢጨነቅ ዋጋውን እረሥቶ
ለሥጋው ሢያደላ ነብሡን እየረሣ
ከትቢያ ከደይኑ ያወጣውን ከአበሣ
ለዲያቢሎሥ ተገዝቶ
ፀጋውን ተቀምቶ
ተሥፋው ጨላልሞ
በጨለማ ቆሞ
የከፈለውን ዋጋ ለአፍታ እንኳን ቢረሣ
ጠላት እያደባ ሢያጓራ እንደ አንበሣ
ምንም እንኳን ቢረሣ የአምላክ ቸርነቱ
ፈጥሮ አሣልፎ ማይሠጥ ለጠላቱ
እየበደልነው የሚያነሣ
ሚያሥታውሥ ብንረሣ
ብንወድቅ የሚያነሣን
ተርበን ያጠጣ ያበላንን
እንደ ወዳጅህ ይሁዳ ሥንበድል አንተን
ንሥሀ እንድንገባ ዛፏ አሥተማረችን
ለብዙ ምክንያትም ወንጌል እያወጀች
መዳን አሁን ነው ብላ እየሠበከች
አንታዘዝ ብለን አድልተን ለሥጋ
የሞታችን ጦማር ከፊት ቢዘረጋ
በሀጥያት ተጨማልቀን ቢገፈፍ ፀጋችን
በባርነት ግዞት ዲያቢሎሥ ሢገዛን
በእጃችን ላይ ያለው አርነት ባርነት
ነብሣችን ከወዴት ከሢኦል ወይሥ ገነት
ንሥሀ ገብተን እንዲምረን በእውነት
አምላክ ይጠብቀን በፍፁም ቸርነት
የሚጠብቀኝ አይተኛም
አያንቀላፋም
ቤት ባይኖረኝም እደጅ ባድርም
ቀን እና ለሊት ከኔ አይርቅም
ድምጸ አራዊት የለሊት ግርማ
ወደኔ አይቀርብም ድምጽህ ሢሠማ
መሠናክልን ለእግሮቼ አይሠጥም
ይሠውረኛል በቀኙ ሠላም
ፀሀይም በቀን አይተኩሠኝም
የአጋንንትም ሀይል አያሥፈራኝም
ነፍሤን ጠበቃት ከጠላት ወጥመድ
ጌታዬ መራኝ በጽድቅ መንገድ
መውጣት መግባቴን እየጠበቀ
ለዚህ አበቃኝ እርሡ ባወቀ
የሠማዩን ጠል እታገሣለው
ሠው ከጨከነ ምን እሆናለው
ለሊት በድብቅ ለሚጎበኙኝ
ለጻድቃኑ ክብር አምላክ ይሥጥልኝ
እንቅልፌን ባርኮ ለሠጠኝ የጌታ
በአለም ሀሣብ ሣልንገላታ
የእለት ምግቤንም ላልነሣኝ ፍጹም
ምሥጋና ላቅርብ እሥከ ዘለአለም
እኔሥ አባት አለኝ ሁሌ ሚያሥብልኝ
በሀዘን በደሥታ ካጠገቤ የሚገኝ
ፈተና ላይ ሥሆን ሁሌ ሚያበረታ
ፍጥረት የማይረሣ ያለም ሁሉ ጌታ
የኔ መድሀኒያለም ሥለው ደሥ ይለኛል
እሡም ልጄ ብሎ ከአባት የበለጠ አባት ሆኖልኛል
የሚያሥፈልግንም ያሥፈለገኝንም ሁሉ አድርጎልኛል
ጌታ ለኔ ሥትል ቀራንዮ ወርደህ
በፈጠርከው ፍጥረት እጅግ ተሠቃይተህ
ፍቅርን አሣየኸኝ መሥቀል ተሸክመህ
ነገር ግን እኔ በሀጥያት የኖርኩኝ
የከፈልከው ዋጋ ሣይገባኝ እጅጉን በጠላት ሽንገላ እንዲሁ ተሸወድኩኝ
ምን አለ ባረገኝ እንደ ሀዋርያት
ፊትህን እያየሁ ከሥርህ ተምሬ ቢኖረኝ ፅናት
እኔሥ ደካማ ነኝ ይህንን አምናለው
የሚያበረታታ ሀይል እፈልጋለው
የአንዲት ሀይማኖት የተዋህዶ ልጅ ነኝ
ለአምላኬ አገልጋይ መሆንን የሻትኩኝ
ጠላት ይህን ሠምቶ ከንቱ ሣያረገኝ
ጌታ ሆይ በሀይልህ በምህረት ጠብቀኝ
በዝናብ አብቅለህ በፀሀይ አብሥለህ
የምትመግብ ጌታ ፍፁም ደግ ቸር ነህ
የቸርነትህ ጥግ ቢነገር አያልቅም
የአንተ ምንጭ ውሀ ቢጠጣ ቢጠጣ በፍፁም አይደርቅም
አንተ ታላቅ አምላክ አንተ ታላቅ ጌታ
ሆነኸኛል መድሀኒቴ ፍፁም ባለውለታ
ለዚ ለውለታህ ባሥብ ልከፍልህ
አንዳች አጣሁ ላንተ ሚሆን ቆሜ በፊትህ
እኔ ሀጢአተኛው ግን አሁንም በደልኩህ
እነዲያ እንዳላዳንከኝ አሁንም ከዳውህ
አታመንዝር ሥትል ዝመትን ሥሠራ
በሀብት በንብረቴ በከንቱ ሥኩራራ
ሥዘፍን ሥሠክር ሠውን ሣላከብር
ሥኖር ሣለ ህጎችህን ሥሽር
በኔ አዝነህ ሣለ በህይወቴ
ምድረበዳ ሆኖ ሣለ ማንነቴ
ምንም ባሣዝንህ እጅግ በጣም በጣም
አንተ ግን ደግ ነህ ፍፁም ሠው አረሣም
ያለ ማወቅ ጽልመት ሀገሩን ሢወርሠው
ማን ነበር ትውልዱን በወንጌል ያረሠው
አባ ተክለ ሀይማኖት አባ የትናንቱ
ትዝ አለኝ ተጋድሎው ውል አለኝ ህይወቱ
በቆላ በደጋ የተንከራተትኸው
የሀይማኖትን ተክል ዞረህ የተከልኸው
የኢትዮጵያ ፀሀይ አባ ተክለ አብ
እሥቲ መለሥ ብዬ ሥራህን ላሥብ
የክህደት ጨለማ በአንተ ሢርቅ
የሀይማኖት ብርሀን ሢያንጸባርቅ
በቀንና ሌሊት ከላይ ታች ዞረህ
ህዝቡን አደረሥከው አሥተምረህ መክረህ
ሥንት ነበር አባ የጉዞ አበልህ
ያረፍህበት ሥፍራ የተዘጋጀልህ
የት ነበር መኝታው ጎን ማሣረፊያህ
ንገረኝ እባክህ ማን ነበር የሸኘህ
እሣት አባቴ ሆይ እኔ አመድ ልጅህ
እግዚአብሄር አምላክ ሠውን ሢፈጥር
ከኹሉ አልቆ አክብሮ ነበር
ኹሉን እንዲገዛ አሠናድቶ ሠጥቶ
በክብር በሞገሥ አሥውቦ አበርትቶ
በፍቅር እያኖረው ይህን አምላክ መሣይ
ንጉሥ አደረገው በአለም በምድሩ ላይ
ታዲያ ይሄ ፍጡር ሢኖር ከአምላኩ ጋር
ኹሉ ተፈቅዶለት ነበር ከአንዲት እፅ በሥተቀር
ታዲያ ይህን ሢመለከት ያ ክፉ ዲያቢሎሥ
ተንኮሉን ጀመረ በማሤር ቀሥበቀሥ
ጀምሮም አልተወ ይልቅ ገፋበት
ከእሡ ይልቅ መክበሩ ቅናት ጫረበት
ያ ምሥኪኑ ፍጡር አምሣለ እግዚአብሄር
እየኖረ ሣለ በፍቅር በክብር
በድንገት መጣበት ምንም ሣይታሠብ
ከዚያ ርጉም ከይሢ በጣም መጥፎ ሀሣብ
አትብላ የተባለውን እንዲበላ አምላክ ትሆናለህ አለው በሸንገላ
ርሡም ቀጥፎ በላ አምላክነት ሽቶ
ከዛ ግን ተቀጣ የሞት ሞትን ሞቶ
ህዝቤ ሆይ ሥማ ከዚህ ቃል
አለመታዘዝ ከአምላክ ያለያያል
በናዝሬት ገሊላ ብላቴና እያለች
ከቤቷ ተቀምጣ ጥጥ እየፈተለች
ሠላም ለኪ ድንግል የሚል ድምፅ ሠማች
እሷም በመደንገጥ ወደ ኋላ ዞራ
ልታየው ብትሞክር እጅግ አተኩራ
መልአክ ነበረ ፊቱ የሚያበራ
ይህ አይነት ሠላምታ ይደረግልኛል
እንዴት ይሄ ክብር ለኔ ይገባኛል
ብላ ብትጠይቀው
የመንፈሥ ቅዱሥ ሀይል ይፀልልብሻል
እናቱ እንድትሆኚም እግዚአብሄር መርጦሻል
ሥለዚህ ክርሥቶሥ በማህፀንሽ ያድራል
አላት በትህትና ወዳንቺ ይመጣል
እሷም በመገረም ጥያቄ አቀረበች
እኔ እኮ ድንግል ነኝ ወንድ አላቅም አለች
የእግዚአብሄር ሥራ ነው የለም የሚሣነው
ለኤልሣቤጥ እንኳን በእርጅና ወራት ልጅን የሠጠ ነው
ይህን ባላት ጊዜ ማርያምም መለሠች
እንደ እርሡ ፈቃድ ይሁንልኝ አለች
የሁሉን ፈጣሪ በሆዷ ተሸከመች
አለም ያልቻለውን በእጇ ታቀፈች
በፍጥረታት ሁሉ ብፅእት ተባለች
ልጇንም ለማዳን ብዙ ተሠደደች
በመጨረሻም ግን በፈጠረው ፍጥረት ሢሠቃይ አየች
ማቆም አልቻለችም የዛኔ እንባዋን
በመሥቀል ላይ ሥታይ ጌታ መድሀኒቷን
እሡም ለሀዘኗ መፅናኛ እንዲሆናት
ልጅ ይሁንሽ ብሎ ዮሀንሥን ሠጣት
ካረገም በኋላ ቀራንዮ ሄዳ ልጇን ለመነችው
በእልፍ አእላፍ መላእክት ተከቦ አየችው
አምነው ሚጠሩኝን ማርልኝ አለችው
ጌታም እንዳልሽ ይሁን እናቴ ሆይ አላት
ለጠየቀችውም ቃልኪዳኑን ሠጣት
እናም በኪዳኗ እንድታማልደን
ከልጅ ከወዳጇ እንድታሥታርቀን
ከሀዋርያቱ ብትሆንም ትንሹ
በሥቅለቱ ነበርክ ሌሎቹ ሢሸሹ
ብዙ ሥምም ሠጡህ ባደረከው ነገር
ሁልጊዜም ለጌታ በነበረህ ፍቅር
ታኦሎጎሥ ብለው አንተን ሠይመዋል
ፍቁረ እግዚእ ብለውም ፍቅርህን ገልፀዋል
ቁፅረ ገፅም ብለው በጌታ መሠቀል ምን ያህል እንዳዘንክ ተናግረውልሀል
ለምን እንደሌሎች ዞሬ አላሥተማርኩም ብለህ ሥትከፋ
ክርሥቶሥ ግን ሠጠህ ከሁሉ የበለጠ የራእዩንተሥፋ
የካህናት አለቆች መለየት ከብዷቸው
ይሁዳን ከፈሉት ጌታን እንዲሥመው
ይህን ያደረጉት
ጌታህን በመልክም ሥለምትመሥለው ነው
እሥከ ቀራንዮ ሄደህ ተከትለህ
ለጢባርዮሥም አሥረክበኸዋል ሥቅለቱንም ሥለህ
የአምላክን ትምህርት አልቀበል ሢሉህ
ከወንድምህ ጋራ ቁጣውን ተናግረህ
ወልደ ነጎድጓድም ተብሎልሀል ሥምህ
ታዲያም
ጌታችን ፍቅርህን በግልፅ ተገንዝቧል
ድንግል ማርያምንም በአደራ ሠጥቶሀል
ሞትንም እንዳታይ ከአለም ሠውሮሀል
አለም ሥትኖር ሥትኖር ፈጣሪዋን ረሥታ
ሥትሄድ መጥፎ መንገድ አላማውን ሠታ
ቀና ሣይሆን በርኩሥ መንገድ
የቆመች መሥሏት ሥትንገዳገድ
የፈጠራት አምላክ የአለማት ንጉሥ
አሣያት ርሡነቱን ከርሷም አልፎ ርሡን ሥከሥ
አንዴት ቢሉ
ወይ ግሩም ነው ነገሩ
ሥሙ ሥሥት ፊደል ሚጢጢ ትንሽ
ነገር ግን ነገሠ በነዛ በከሣሽ
ምደሩን ኹሉ ሠራለት ደና አርጎ
ሀብታም አይል ያደገ በማደጎ
ወይ ግሩም
ይሄ ትንሽዬ ይሄ ሚጢጢዬ
ባለ ሥሥት ፊደሉ ኮሮና ተብዬ
ሠውን አሣበደው ሀጢአት ሥለ ሠራ
ይርቀን ነበረ ለሠዎች ብንራራ
ደምኮ ሚገርመው ይሄ ትንሽ ፍጡር
ሀኪም አባቶች ያሉትን ብናከብር
ይተወን ነበረ እየራቀን ሄዶ
አይ የኢትዮጵያ ህዝብ ፈለገው መሠለኝ ናአለው አሥገድዶ
እኔ እንደሚመሥለኝ ይሻላል መጠንቀቅ
እጅ ታጠብ ታጠብ እንቁም በተጠንቀቅ
በቀናቶች ትርጉም በሚሥጥር የሞላ
ከጌታ መነሣት ከትንሣኤው ኋላ
ሣምንቱ ልዩ ነው ሚሥጥር የተሞላ
በጌታ መነሣት አለም
ከበደሉ አረፍ ሥላለ
ሠባቱን እለቶች በሠባት ሠንበቶች
መሠየም ተቻለ
ከጀርባህላይ ያለው የጅራፍ ንቅሣት
እኛን የመውደድህ የዘላለም ምትራት
የፋሬሥ የሣዶቅ ያለማመን ደባ
የጲላጦሥ ግርፊያ የሄሮድሥ ካባ
ከፊትህ የወጣው የደም ጎርፍ እና እንባ
ላንተ ሥቃይ ናቸው ለእኛ ግን ደሥታ
መከራህ ነውና የመዳን አለኝታ
ጅራፍ እና ቡጢ ምራቅና ሀሞት
ለአይን ደሥ የማይል የሥቃይ ደምግባት
በደም የተረጩ ቅዱሣት አልባሣት
እኒህ ናቸው ውበት የጌታ ደምግባት
የመዳን አለኝታ የዘላለም ምትራት
ውዴን ያላያችሁ
እኔ ልንገራችሁ
ፍቅሩን ላሣያችሁ
ድምጹን ላሠማችሁ
ምራቅ ተቀብቷል
ቡጢ ተቀብሏል
ሀጢአት ተሸክሟል
በቁንዳለው መሀል የደም ጎርፍ ይፈሣል
የፍቅር ንጉሥ ነው የእሾህ አክሊል ደፍቷል
ውዴን ያላያችሁ
ድምጹን ያልሠማችሁ
ፍቅሩን ልንገራችሁ
አይኑ ፍቅር ያለቅሣል
ጎኑ ደም ይረጫል
ፅህሙ ተነጭቷል
ልብሡ ሜዳ ወድቋል
በቃሉ ቅዱሥ ነው ይቅርታን ይሠዋል
ከፍቅር ትከሻው የአለም ደዌን አዝሏል
ከጀርባው ላይ ያለው የጅራፍ ንቅሣት
እኛን የመውደዱ የዘላለም ምትራት
ለእሡ ሥቃይ ናቸው ለኛ ግን ደሥታ
መከራው ነውና የመዳን አለኝታ
ይህ ሁሉ ቢሆንም
ይህ ሁሉ ቢሆንም
የሠው ልጆች ድፍረት ክብሩን አይቀንሥም
ሥለሠው መድከሙም ሀይሉን አያወርድም
ሥሙ እግዚአብሄር ነው
ሥሙ ይቅርታ ነው
ሥሙ መሀሪ ነው
የፈረሡን ብርታት ብቃቴ ነው የሚል
ብዛቱን ተማምኖ የሚታበይ ልኡል
በሡ ሥም ይወድቃል በሥሙ ይጣላል
ሥሙ ሁሉን ቻይ ነው ሁሉንም አድራጊ
ታላቁን የሚጥል ለታናሽ ተዋጊ
ውዴን ያላያችሁ
ድምጹን ላሠማችሁ
እኔ ልንገራችሁ
ፍቅሩን ላሣያችሁ
ከጀርባው ላይ ያለው የጅራፍ ንቅሣት
እኛን የመውደዱ የዘላለም ምትራት
ለርሡ ሥቃይ ናቸው ለኛ ግን ደሥታ
መከራው ነውና የመዳን አለኝታ
እናም ጌታችን ሆይ
ያመኑትይፅናኑ የወጉህም ይዩህ
በደም የተረጩ ልብሦችህን ለብሠህ
አይሁድ አርብ ሌሊት ዘመድ መሠሉና
ወደ ጌታ መጡ እያበሩ ፋና
በመንፈቀ ሌሊት ልይዙት ሢመጡ
ግርማ መለኮቱን አይተው ደነገጡ
ማንን ትሻላችሁ ብሎ ጠየቃቸው
ኢየሡሥ ናዝራዊ አሉት በቃላቸው
ኢየሡሥ ናዝራዊ እኔ ነኝ ሥላቸው
ሀይለ መለኮቱ የኋሎሽ ጣላቸው
ዳግመኛ አሥነሣና አበረታታቸው
በሠውነቱም ላይ አሠለጠናቸው
ከእነርሡ ጋር ነበር ይሁዳ መሪያቸው
ጫማውን ሣመና አመለከታቸው
ተረባረቡበት እንዳያመልጣቸው
የአምላክነት ሥራው ትዝም አላላቸው
ፀጋ መንፈሥ ቅዱሥ ሄደ ከላያቸው
ሤይጣን በጨለማ ሥላሣወራቸው
የሀይማኖት ብርሀን ጠፋ ከልባቸው
ገመሡና ራሡን መቱት በብረት ዘንግ
ይጎትቱት ጀመር እንደ ሚታረድ በግ
የሚጎትቱበት ገመዱ ሁለት
አንደኛው ከአንገቱ ያጠለቁበት
አንደኛው የፈጥኝ የታሠረበት
አንዱ ወደ ኋላ አንዱ ወደፐፊት
አየተጓተቱ አመናተሉበት
አይኖቹን ሸፍነው እንደዚህ አሉት
በጥፊማንመታህ
በዱላማንገጨህ
በል ተንቢይ ትንቢት
ኢየሡሥ ናዝራዊን አሉት በትእቢት
የይህዳ ዘመዶች ምቀኞች አይሁድ
አሥረው አንገላቱት በቃጫ ገመድ
ከዮሀንሥ በቀር የለውም ዘመድ
ከድንግል ማርያም ጋር እንባቸው ሢወርድ
ግሩማን መላእክት የሚሠግዱለት
እንሥገድ እያሉ አሽሟጠጡበት
ደረቱን በብረት ጦር አምጥተው ወጉት
በ አምሥት እንጄራና በሁለት አሣ
አጥግቦ ሢመግብ ለሀምሣ ሺ ጎሣ
መለኮቱን ቢገልጥ በደብረ ታቦር ላይ
ፊቱ ተለውጦ ባበራ እንደ ፀሀይ
ሸሽተውተደበቁእንዳያዩሥቃይ
ሙሤ በመቃብር ኤልያሥ በሠማይ
ፊቱን በእጅ መታው የሀና አገልጋይ
መከራውን ሁሉ ችሎ በትእግሥት
ሠሪ የሉም ብሎ ማለደ ሥርየት
ሣያውቁ ነውና የሚበድሉት
እሡም እንደ አንድ ሠው ሥጋ ተዋሀደና
አሥረው አሥገረፉት ቀያፋና ሀና
እንደ በደለኛ ልብሡተገፈፈ
እንደ ወንጀለኛ ጀርባውተገረፈ
ደሙም እንደ ዝናብ ከመሬትጎረፈ
የእናቱ ልቦና ምንም አላረፈ
የእርሡን ደም እያየ እነበዋረገፈ
የሚሠቅሉበትን መሥቀል አሸክመው
እንደ ደካማ ሠው ጉልበቶቹ ደክመው
የግርፋት ቁሥል ክንዱን ሥለመታው
እጹን ተሸክሞ መራመድ አቃተው
በሥጋው ሥቀበል የአለምን መከራ
አምላክ ተሠቀለከወንበዴጋራ
የግራውን ትቶ የቀኙንወንበዴ
በቅፅበት መረጠው አምላክ
እንደሥንዴ
ደመናን ለሠማይ ያለበሠ ጌታ
አበባን ለመሬት የሸለመን ጌታ
በቀራንዮ ላይ እርቃኑን አይታ
ፀሀይ ጋረደችው ብርሀኗን አጥፍታ
ለታመመው አምላክ ለደረሠ ለሞት
ምነው ማጋታችው የመረረ ሀሞት
ከቅዱሥ ሥጋው ላይ ሥለያት ነፍሡን
እየተገረሙ ተነሡሙታን
ከመሥቀል አውርደው ገነዙትበልብሥ
ዮሤፍ ኒቆዲሞሥ እያሉ ቅዱሥ
ወደ ሢኦል ወርዶ በአካለ ነፍሥ
በሀይለ መሥቀሉ መግቢያዋን ሢያፈርሥ
ከነ ሠራዊቱ ሸሸዲያብሎሥ
እሥረኞችን ፈትቶ ይዞ ሢመለሥ
ገነት አሥገብቶ ክብሩን ለማውረሥ
አለመለማቸው በመንፈሥቅዱሥ
የማትጨክነው ርሁሩህ አምላክ
ሥለኛ ሀጢያት መሥቀል ተሸከምክ
በዲያብሎሥ ውጊያ እንዳንማረክ
ሥለእናትህ ብለህ ሥራችንን ባርክ
አምላካችን ክርሥቶሥ ማነው ካንተ ሌላ
የምግባር መሦሦ የሀይማኖትባላ
በርባን ይፈታ በርባን ይፈታ
ይሠቀል ክርሥቶሥ ይሠቀል ጌታ
የሚለው ጩኸት ሆነ መዳኛዬ
በርባን እኔ ነኝ ማረኝ ጌታዬ
በአንተ መታሠር እሥሬ ተፈትቶ
በአንተ መጎተት ቀንበሬ ላልቶ
ነጻ የወጣሁ ሀጢአተኛ
እኔ ነኝ የአለም ክፉ ወንጀለኛ
አንተ ተጠልተህ የተወደድሁት
አንተ ተዋርደህ የተከበርኩት
በርባን እኔ ነኝ ውለታ ቢሥዋ
የዋልክልኝን ሁሌ የምረሣ
ዘውድ እንድቀዳጅ እሾኽ ደፍተሀል
ለነጻነቴ ተቸንክረሀል
እኔ ግን ተመለሥኩ ወደ ሀጢአቴ
መች ተወኝና በርባንነቴ
ከአለቆች መካከል አንዱ እና ነው ዋና
መሠረት የሆነ ለኔ ህልውና
አይርቅም ፈፅሞ ላፍታ ከአጠገቤ
የህይወቴ ዋልታ አዋቂ የልቤ
ሚቀድም ሚከተለኝ በሄድሁበት ሁሉ
የሚንከባከበኝ ዘመኔን በሙሉ
ጠባቂዬ ለኔ እሡ ነው ሀያሉ
አልጠራጠርም አልፈራም ፈተና
ለጥማቴ እርካታ ለእራቤ መና
አዳኝ ጠባቂዬ አለኝታዬ አለና
ምንም ባሥቸግረው በሀጢአት ሥራዬ
ነፍሤን እረሥቼ ብኖር ለሥጋዬ
አሁንም አራቀኝ ሁኗል ጠበቃዬ
በተሠበረ ልብ ሥሙን ለሚጠራ
በፈጠነ እርዳታው ልቦናን ሚያበራ
በትህትና ግርማ በፍቅር የሚመራ
ለፍጥረት በሙሉ የሚያዝን የሚራራ
የእርህራሄ አባት የማይዘገይ መልሡ
ለድህነት ተልኮ ሚፈጥን ከንፋሡ
ዋሤ ጠበቃዬ ሚካኤል ነው እሡ
ከላይ ከሠማያት
በሠው ተበድሎ ፈጣሪ ያለቅሣል
ከታች ያለ ፍጥረት
ዝናብ ጣለ ብሎ ምድሪቱን ያርሣል
ወራትን ጠብቆ ርሀቡን አሥታግሦ
የሀገሬ ገበሬ
በፈጣሪ እንባ ነው የሚበላው አርሦ
እንዲያው በተለምዶ ዝናብ የምንለው
ትእግሥት አጠራቅሞት
ለወራት የቆየ የአምላክ እንባ ነው
ከማንባቱ በፊት
ማዘኑን ሊያረዳ ሠማይ ጠቁሮ ሣለ
ፈጣሪ ሢቆጣ
ትውልድ ያማትባል መብረቅ ነው እያለ
የሀገሬ ገበሬ
ሠማዩን እያየ ምድሪቱን ያርሣል
የገበሬው በሬ
ሣር ሣሩን እያየ ከገደል ይደርሣል
በፈጣሪ እንባ
በሠው ልጆች ደባ
የታረሠ መሬት
ሥንዴና እንክርዳዱን ባንድ ላይ ያበቅላል
ከላይ ከሠማያት
ሥንዴን ከእንክርዳዱ ሊለይ ይታገላል
ከታች ያለ ፍጥረት
ርሀቡን ሊያሥታግሥ
ሥንዴና እንክርዳድን ደባልቆ ይበላል
ለእንደገና ክረምት
ለእንደገና በደል ለእንደገና ለቅሦ
የሀገሬ ገበሬ
ሠማይ ሠማይ ያያል ደረቅ መሬት አርሦ
ከላይ ከሠማያት
የፈጣሪ እናት
ልጇን ለማባበል ፈገግ ትላለች
ከታች ያለች እናት
ፀሀይ ወጣብላ ብቅል ታሠጣለች
እንዲያው በተለምዶ ፀሀይ የምንላት
ልጇን ለማባበል
ብርሀን የሠጠች የአምላክ እናት ናት
እየደነገጠ እየፈራ ልቤ
አንድነት አቅቶት ቅጥልጥል ሀሣቤ
ኮሽ ባለ ቁጥር እየፈራች ልብሥ
አሥጨንቀዋለሁ እራሤን በእርሥ
አይኖቼ ተሥፋዬን ማየት ተሥኖአቸው
እግሮች ጉዞዬን መጓዝ አቅቶአቸው
ይቅበዘበዛሉ መሪ ጠፍቶባቸው
ዝም ባለ ጎጆ ጭጭ ባል ለሊት
ጩኽት ይሥማኛል ምንም በሌለበት
የሚያሣርፍ ጌታ እንዳለኝ ይወቀው
የሚያሥጨንቀኝን አምላኬ አሥጨንቀው
አንተ ድረሥና የጭንቀቴን ውል ፍታ
አልችልም አሥችለኝ እንዳልጠፋ ጌታ
ልጄ ሆይ ወዴትነሽ የት አለሽ እያለ
የወደቅኩበትን እየተከተለ
ሊያነሣኝ ሢመጣ ድምፁን ከፍ አድርጎ
ሀጢያቴን ረሥቶ ከጥልቁ ሸሽጎ
ኮቴውን ሠማሁት ሢመጣ ወደኔ
ከእንግዲህ ሊበቃኝ የሀጥያት ኩነኔ
ጣቢታ በማለት ልጁን ይጠራኛል
ከያዘኝ የቁም ሞት ይቀሠቅሠኛል
ከዛም እነቃለሁ አልተኛም ደግሜ
ተነሽ ብሎ ሢለኝ በቃሉ ታክሜ
አባ ተቀምጠው ከሾላ
ለሊት አድርሠው ምህላ
ሢጠባበቁ ፅድቂቱን
ሢኖሩ ሢኖሩ አንድ ቀን
ያባን ዛፍ ላይ መኖር
ሽፍቶቹ ተረድተው
ጠጋ አሉ ከሥፍራቸው
አባም በጥርጥር
አይናቸው ሢማትር
አባ አባታችን
አንድ ገዜ ይሥሙን
የቃየል መንፈሥ እየተከተለን
አንዳች ሣንበደል
ብዙ ነፋሥ አጠፋን
ግብራችንን ትተን
ንሥሀ ሠጥተውን
ከራሦት እንድንሆን
ፍቃዶት ይሁነን
አባም በተራቸው
የፈጣሪ ጥሪ እየገረማቸው
እንደዚህ አሏቸው
እኔ ካለሁበት
መራሩ ምግቤ ነው
የአራዊቱ ዜማ
ጣእመ ዜማዬ ነው
እንደኔ ለመሆን
ፍፁም ከሻታችሁ
የጠራችሁ አምላክ
ፅናቱን ይሥጣችሁ
የምትሠራው ሥራ ሠውን ካልበደለ
ክፋትና ተንኮል በልብህ ከሌለ
ጠንቅቀህ ከፈጸምክ ማድረግ ያለብህን
ለማንም ሣታድር ካመንክ አምላክህን
ላንተ ጥቅም ብለህ ካልጎዳህ ሌላውን
ይቅርታ ከጠየቅህ አምነህ ጥፋትህን
የምታውቀው ታሪክ የምታውቀው ነገር
እንዳልሆነ ሁሉ ሢወራ ሢነገር
የለብህም እና ዝም ብሎ መሥማት
ቀሥ ብለህ ብትሞክር እርማት ለመሥጠት
ከኛ ሌላ አዋቂ ፍጹም የለም ባዮች
የወሬ አንበሣ የተግባር አንካሦች
የነገር ሡሠኛ የወሬ ጥመኞች
ምንም እንደማታውቅ አድርገው ቢቆጥሩህ
እውቀቱ ከአንተ ጋር እና ምን ቸገረህ
አምላክ ካንተ ጋር ነው ምንም አይምሠልህ
ማእበሉ ቢነሣ ቢነፍሥ ነፋሡ
እሣት ቢንቀለቀል ቢጥጎለጎል ጢሡ
ሠይፎች ቢመዘዙ አበው ቢታረዱ
ወጣት አዛውንቱ እሥር ቤት ቢወርዱ
ሠባኪው ዘማሪው ከመድረክ ቢባረር
መነኩሤው ካህኑ ወህኒ ቢወረወር
ያንሠራራል እንጅ የሥም አጠራሯ
ገኖ ያድራል እንጅ ተጽፎ ተአምሯ
የሤረኞች ሤራ እየተነገረ
መዝሙር በሥማቼው እየተዘመረ
የሚያፈርሷት ፈርሠው
የሚያጠፏት ጠፈተው
የሚያነዷት ነደው
ጎሥቁለው ተዋርደው
እናያለን እንጅ ኑራ ለዘለአለም
ቤተክርሥቲያንን የሚያጠፋት የለም
አብ እሣት ወልድ እሣት ተብሎ ተቀድሦ
መንፈሥ ቅዱሥ እሣት ተብሎ ተወድሦ
ጠላት ቢያቃጥላት በእሣት ለኩሦ
እሣት ነው አምላኳ ያቃጥላል መልሦ
አወ እሣት ነው መንፈሥ ቅዱሥ
እሣት ነው ጰራቅሊጦሥ
አሣት በላኢ ለአማፂያን
ወአቃጣይ ለከሀዲያን
ሥሙን ለሚክዱ
መቅደሡን ለሚያዋርዱ
እንደቆሬ ካህናት
የሚያቃጥል ህያው እሣት
እንደ አዛርያሥ ለቀነጣ
ግምባርን በለምጽ የሚቀጣ
በምድሩ እሣት በደካማው
ጥፋት ጥፋት በሚሠማው
የማይጠፋ እሣት ላያጠፉ
አህዛብ በከንቱ ቢለፉ
ከንቱ ልፋት ከንቱ ድካም
ፍላጎትን አያሣካም
ዱለት ቢደወለት ቢፈጭ ቢቦካ
በግፈኞች ሚዛን ግፋችን ቢለካ
ጠላት ሠይፍ አንግቦ ቢሸልል ቢያሽካካ
ቤተክርሥቲያን ክብሯ ሣይነካ
ትኖራለች እንጅ ጸንታ ለዘለአለም
የክርሥቶሥን ቤት የሚያፈርሣት የለም
አህዛብ መናፍቃን በርሷ ላይ ቢነሡ
ሠይፍ ተሸክመው እሣት ቢለኩሡ
በሄሮድሥ ቁጣ በክብሯ ቢዝቱ
አዋጅ አሥነግረው በጋራ ቢዘምቱ
ከክርሥቶሥ ጋር ነው ፍልሚያው ጦርነቱ
ያኔ ሠይፍ ያነሡ በሠይፍ ይጠፋሉ
ጉድጓድ የቆፈሩም በጉድጓድ ያልቃሉ
አህዛብ መናፍቃን ይህነን አውቃችሁ
የሠይፍ የመሣሪያ ወጩን ቀንሣችሁ
ልብ እንድትገዙበት ልቦና ይሥጣችሁ
ትኖራለች እንጅ ፀንታ ለዘለአለም
ቤተክርሥቲያን የሚያጠፋት የለም
አንተ ግን አደራ
አንተ ግን አደራ በአፄ ካሌብ ገድል
በአብርሀና አጽብሀ በሠላማ መሥቀል
በአቡነ አረጋዊ በክርሥቶሥ ሠምራ
በተክለሀይማኖት በነላሊበላ
በብርብር ማርያም በአክሡም በዝቋላ
በኤሊ ገብርኤል በደብረ ሊባኖሥ
በደብር ማርያም በመሥቀለ ኢየሡሥ
በመሥቀሉ ግማድ በግሸን ማርያም
በአቡነ አሮን በአሠቦት ገዳም
ምሥራቁ ምእራቡ ሠሜኑ ደቡቡ
ሁሉም በእምነቱ ሁሉም በማተቡ
ባንጃበበው ሥቃይ መከራ ሠቁቃ
በቼልታ እንዳታልፍ ክርሥቲያን ሢጠቃ
የተኛህ ተነሣ ያንቀላፋህ ንቃ
አንተ ለዘር ለጎጥ ሥትገነጣጠል
ለወንዝ ለተራራ ልብህ ሢንጠለጠል
የወለጋን መቅደሥ ለፓሥተር እንትና
አርባምንጭ ጎፋን ለመንፈሥ ትወና
የዝቋላን ገዳም ለኢሉማንቱ
ቅዱሥ ላሊበላን ለቱ
ጎንደርን ለጅዳ አክሡምን ለመካ
አማጭ እንደላኩ አልሠማህም ለካ
አንተ ግን አደራ ክርሥቲያን ወገኔ
የደም እዳ አለብህ ከፈሠሠው ያኔ
በዮዲት ጭፍጨፋ በግራኝ ወረራ
ያጥንትና የደም አለብህ አደራ
ማነምን ሣታፍር ማነምን ሣትፈራ
መቅደሥህን ጠብቅ ካባቶችህ ጋራ
አንተ ግን አደራ
አገልጋይ ካህኑ
አማኙ ምእመኑ
የአቋቋም ምሁሩ
በላዜማ ባለመዝሙሩ
የቅኔው ዘራፊ
የድጓው ፀሀፊ
የዝማሬው የቅዳሤው
የትርጓሜው የውዳሤው
፬ አይናው ልበ ሠፊው
አሥተዳደሩ ሀላፊው
መነኮሡ ቆሞሡ
ኤጲሥ ቆጶሡ ጳጳሡ
የቴውሎጅው ተመራቂ
የምሥጢራቱ አርቃቂ
ሠንበት ተማሪው ማህበራቱ
ማህበረ ቅዱሣን ባለህጉ
ደጆችሽ አይዘጉ
ኦረቶዶክሣዊ በሙሉ
ተማማለህ በመሥቀሉ
ጠብቅ ያንተን አደራ
እንዳትሽሽ አንዳትፈራ
እንደበግ ጨው እያላሡ
እያሣሣቁ እያወደሡ
እያጠጋጉን ወደነሡ
ደሮን በጥሬ እንዲጥሉ
ሊበሉን እያታለሉ
ማእዳቼውን ሊያቀርቡ
በደማችን ከታጠቡ
ይበቃል ከዚህ በላይ
ማን አታላይ ማን ተታላይ
ማንሥ አግላይ ማን ተገላይ
ማን ሆነና ባለርሥቱ
የሀገር መሠረቱ
የሀገር ፍቅርን እየመገብነ
እኛው አቅፈን ባሣደግነ
ከአውሮፖውያን ተልኮ
ከአረብ ልጅ ልጁን ልኮ
እኛን እኛን ከገፋ
ድብቅ ሤራውን ካሥፋፋ
አንተ ግን አደራ
እንዳትወሠልት እንዳትፈራ
ክርሥቶሥ የወለደህ
እሥከሞት የወደደህ
በፍቅሩ ያሣደገህ
አንተንማ ምን አሥፈራህ
ያምላክህ ሥራ የተጻፈ
ሞትን በሞት ያሸነፈ
ሠይፍ አትሻ የገዘፈ
ሠይፍ አለህ የረቀቀ
ጎልያድን ያወደቀ
ሠይፍ አለን ባንገታችን
ማተባችን መሥቀላችን
ሠይፍ አለን በእጃችን
ዳዊታችን ድርሣናችን
እንጠብቅ አደራችችን
ጸልዩ በእንቲያነ ሥለኛ ጸልዩ
አቡነ ናትናኤል አቡነ ፊሊጶሥ
አቡነ አረጋዊ አባ መርሀ ክርሥቶሥ
አባ መልከ ጼዴቅ ወአባ ሠላማ
አቡነ አረጋዊ አቡነ ገሪማ
በአንድነት ሁናችሁ በገነት ከተማ
ሥለኛ ጸልዩ ድምፃችሁ ይሠማ
ኦርቶዶክሣውያን እንደበግ ታርደዋል
አብያተ ክርሥቲያን በእሣት ተቃጥለዋል
ቅዱሣት ንዋያት እንደጧፍ ነደዋል
ክርሥቲያኖች ሁሉ ለመኖር ሠግተዋል
በግፈኞች ሠይፍ ተከበው ቁመዋል
ሡማሌ ጅግጅጋ ጅማና ሢዳማ
መለውና ጎፋ ያገሬ ከተማ
ኦርቶዶክሣውያን እየተሠደዱ
ካህናት ሊቃውንት እየተዋረዱ
ቅዱሣን ቦታዎች እየተነጠቁ
ምእመናን ካህናት እየተጨነቁ
እጅግ ሥለበዛ ግፉና ሥቃዩ
አሣሥቡን ከጌታ ሥለኛ ጸልዩ
በክርሥቶሥ ፍቅር በሥመ ሥላሤ
ከእግሬ በርከክ ብዬ ዝቅ ብዬ ከራሤ c
በወልድ ሀብተ ወልድ በድንግል ተዋህዶ
በክርሥቶሥ ክርሥትያን ያረጋችሁ ፈቅዶ
በሠማታት አማንያን የተሠኛችሁ
ወልደና ወለተ ይህ ድምፅ ሚሠማችሁ
እንደምን ከረማችሁ እንደምን ሠነበታችሁ
እንደምንሥ እሥከዚች ሠአት ደረሣችሁ
አሜን አልፋና ኦሜጋ የሠራዊት ጌታ
ይመሥገን በፍጥረት ከጥኋት እሥከ ማታ
አምላክ ሢመሠገን ሁሌም በባህሪ
ለአዳም ዘር በሙሉ የሆነች ተጠሪ
ሁል ጊዜም ከቀኙ አትለይም እና
ከፍጥረት ይድረሣት የፀጋ ምሥጋና
መላእክት ሠማታት ፃድቃናት በሙሉ
ሥላዳም ዘር ድነት በመማፀን ያሉ
መርጦ ለኛ ድነት ፀጋ ያደላቸው
ሁሌም ይመሥገኑ እንደዬ ክብራቸው
ቃል ነበረ
ጨረቃ ክዋክብት ፀሀይ እና ምድር
መላእክት ሠማእታት ሥነፍጥረት ሣይኖር
አልፋ እና ኦሜጋ የማይመረመር
የሁሉ መሠረት ያን ጊዜ ቃል ነበር
ምድርና ሠማይን በአንድ ቀን ፈጠረ
ደግሞም ለአምሥት ቀናት ሌሎችን ጨመረ
እንደየ አይነቱ ሁሉን አሣመረ
በሠባተኛው ቀን መፍጠር በጀመረ
እግዚአብሄር እንዲ አለ
ሠውን በመልካችን እንደምሣሌአችን እንፍጠር
አዋፍትንም ይግዛ ይሠልጥን በምድር
ከሠባት ባህርያት በጆቹ አበጃጀው
የመጀመሪያም ሢል አዳም ብሎ ጠራው
ሁሉ ወደአለበት ገነትም ወወሠደው
የሞት ሞት እንዳይሞት አንዷን ከለከለው
አልፋ እና ኦሜጋ የማይመረመር
የሁሉ መሠረት ያን ጊዜም ቃል ነበር
በሠባተኛው ቀን ከሠባት ባህርያት የተበጀው አዳም
የገነት ኑሮውን ከሠባት አመታት ማሣለፍ አልቻለም
አምላኩን ሠረቀ
ሁሉንም አወቀ
አውቆም ተደበቀ
አልፋና ኦሜጋ ማይመረመረው
አዳምን እንዲ አለው
ወደምድር ሂድ ጥረህ ግረህ ብላ
እሷም ታብቅልብህ እሾህ አሜከላ
ለአምሥት ቀን ከግማሽ ይበዛል መከራህ
ሥወለድ ነው ምትድን እኔ ከልጅ ልጅህ
አዳም ተፀፅቶ እጅግ ብዙ ለፋ
ነገር ግን አልቻለም ሀፂያቱን ሊያጠፋ
ከመጠበቅ በቀር ያንን ቃል በተሥፋ
ሁሉንም ከማድረግ አንዳች ማይሣነው
መፍረድ እና ማዳን ባህሪው የሆነው
የሚገለጥበት የው ደረሠ ጊዜው
መኖር ሣይጀመር ይኖር የነበረ
አልፋና ኦሜጋ ጥንትም ቃል ነበረ
በሠማይ በምድር ታላቅ ደሥታ ሆነ
በከብቶቹ በረት ዛሬ ቃል ሠው ሆነ
በኮከብ ተመርተው ሠባ ሠገል መጡ
ለንጉሥነቱ ወርቁን አሥቀመጡ
ለሞቱ የሚሆን ከርቤውን አወጡ
ለአምላክነቱ እጣን ሠግደው ሠጡ
በደሥታ እልል እንበል ልዩ ቀን ነው ለኛ
ከድንግል ተወልዷል እውነተኛው ዳኛ
አዳምን ለማዳን ከሠይጣን ቁራኛ
አሢናበል አሢና ገናዬ
ተወለደ ጌታችሁ ጌታዬ
በነብያት የተነገረለት
አማኑኤል ነው የተኛው በበረት
እመብርሀን አብሣሪተ ፀጋ
አትለየን ሁሌም ከልጇጋ
ሥናከብር በአለ እልደቱን
ያሥቀየምነ ይቅርታ ጠይቀን
የተቀየምን ከልብ ይቅር ብለን
እንዋደድ እርሥበርሥ ሁላችን
እንዲህ ደምቀን እንደተሠባሠብን
የበአሉ ባለቤት በረከት ያድለን
በማልት በሠርክ ፀሎት ሥታደርጉ
ለገብረ ሚካኤል ማለትን አዘንጉ
ያሥቀየምኋችሁ በምላሥ ወለምታ
በእግዚያብሄር ሥም ይቅርታ
ማርያም ናት እናቴ
ብደክም ብርታቴ
ብረሣ አሥታዋሼ
ብታረዝ አልባሼ
ቢርበኝ አጉራሼ
ብታመም ፈዋሼ
ወይኑን የሠጠችኝ
ሥገፋ ያየችኝ
ቢከፋኝ መፅናኛ
ቀን ቢከዳ ዳኛ
ባጣ የሚገኝባት
ቢመሽ የማይባት
ልቤን ያሣረፈች
አምላኬን ያቀፈች
ማርያም ማርያም ሥላት
መታለች የኔ እናት
እርፍ ብያለሁ
እመሠክራለሁ
እናንተም እንደኔ
ማርያም ማርያም በሉ
እርፍ በሉ
ሀ ብሎ ጀምሮ የፊደል ገበታ
ለመማር አሥቦ ከጥዋት እሥከማታ
የሠው ሀገር ሂዶ ተጠርቶ ከጌታ
ያለ ምግብ ዋለ የትንሣኤ ለታ
የናቱን ቤት ትቶ
በልጅነት ወጥቶ
ልመና ሢለምን የሚዘከር አጥቶ
በረሀብ ይሠቃያል ውሻውን ፈርቶ
ቢለምንም እንኳን በርትቶ ተፅናንቶ
ትንሽ ነው የሚያገኝ ብዙ ሠአት ለፍቶ
ውሻውን ራቡን ሁለቱን ታግሦ
ይማራል ትምህርቱን ድሪቶውን ለብሦ
የውሻውን ነገር
እረ እንዴት ልናገር
ይመሥክረው እንጂ የተማሪው እግር
በውሻ እግሮቹን ተነግሦ ተነግሦ
ለምጡ ምሥክር ነው ተጠብሦ ተጠብሦ
ከውሻ ጋር ታግሎ
የሚበለው ቆሎ
ሠውነቱ ከሥቶ በውሻ ቆሣሥሎ
ሌት ተቀን ቀፅሎ
ተምሬ መምህር እሆናው ብሎ
ከናት ካባቱ ቤት
የላመ የጣመ ሁሉ እያለለት
ይሄን ሁሉ ትቶ ወጣ ትምህርት ቤት
እራቡ ጥማቱ
እንቅልፍ ማጣቱ
የዘመድ ናፍቆቱ
ትምህርቱ ብዛቱ
ብርዱ መሠልቸቱ
ተሎ አይመሽ መአልቱ
አይነጋ ሌሊቱ
የቆሎ ተማሪ ሥቃዩ መብዛቱ
ይህን ሁሉ ችሎ
ዳዊቱን ተምሮ ዜማውን ቀፅሎ
ቅኔ ቤት አመራ ጓዙን ጠቀላሎ
ቅኔውን ለመማር ከቅኔ ቤት ገብቶ
ቅፀላ ጀመረ ከሁሉ ተሥማምቶ
የሚያውቀው ሠው የለም
አይተዋወቅም
ከዛ ያለው ሁሉም
ሀገር ወዴት ነው ተብሎ አይጠየቅም
መቀፀል ብቻ ነው የቅኔውን ቀለም
የሚለምንበት መንደር ተደልድሎ
መንደሩ እንዲደርሥ በቁጥር ተከፍሎ
ለእንግደው ተማሪ መንደሩ ተሠጠው
ለምኖ እንዲማር ትምርት እንዲገባው
ልመና ሢለምን ትንሹ ተማሪ
ውሻው ቢመጣበት እረዳው ፈጣሪ
አኩፋዳ ሞልቶ የያዘው ኮቸሮ
ሢታገል ተደፋ ነጋ ጦሙን አድሮ
ግሡን እያጠና ቅኔውንም ቆጥሮ
ቅኔ እንደተቀኘ አቋቋም ለመማር
አቋቋም ቤት ሄደ ወጣ ሌላ ሀገር
እንዲህ ሁኖ ሣለ ትምህርት የሚማረው
አንዳንዱ ይቀራል ሞት እየነጠቀው
ተረቱም ይባላል
በተለያየ ቃል
ተማሪ በሞተ በሠባት አመቱ
ተምሮ ይመጣል ትላለች እናቱ
የተማሪ ነገር ይሄ ነው እውነቱ
አንዱ ውሀ ወሥዶት
አንዱ ውሻ በልቶት
አንዱ ወባ ገድሎት
አንዱ ትምህርት ከብዶት
ሀገሩ ሣይመለሥ እንደወጣ ቀረ
በትምህርት እንዳለ ሥንቱ ተቀበረ
መከራውን አልፎ የሚቀረው ከሞት
እከኩ እርሀቡ መልኩን ቀይሮት
እናቱ ሥታየው ሌላ ሠው መሠላት
ሙሉ ሠውነቱን እከኩ አቁሥሎት
ይህን ሁሉ ሥቃይ የተቀበለው
የእግዚአብሄርን ቃል ለመማር ነው
ልምና የወጣ ሥላጣ አይደለም
በሥሟ ሢለምን ብሎ በእንተ ማርያም
ቃል ኪዳኗን ይዞ ሊማር ነው ዘላለም
በግብፅ በረሀ ድንግል ሥትለምን
ያነን በማሠብ ነው ተማሪ የሚለምን
የማርያም ወዳጂ የቆሎ ተማሪ
ምግቡ ማርያም ናት ሁሌም ሥሟን ጠሪ
ሢጠራት ውሎ ሢጠራት አዳሪ
የተማሪ ሥንቁ ድንግል ማርያም ናት
ትምህርት ቤት ሢሄድ የተጓዘ ይዟት
አንድ አኮፈዳ ቁራሽ መለመኚያ
አንድ ዳዊት ጸሎት መፀለያ
ሁለት ዘንጎች ውሻ መከልከያ
አንዲት ቅምጫና የውሀ መቅጂያ
አንድ ደበሎ ብርድ መከልከያ
የተማሪ ሀብቱ እነዚህ ናቸው
ከናት ካባቱ ቤት ይዞ የወጣቸው
የቆሎ ተማሪው እንደዚህ ተምሮ
ቅኔውን ድጓውን መጻፉን ተምሮ
አቋቋም ቅዳሤ ዝማሬን ጨምሮ
አቡሻህር ሣይቀር አራቆ አሥመሥክሮ
የቤተ ክርሥቲያን የሀገር አለኚታ
ተብሎ እየተጠራ የኔታ የኔታ
መምህር መርጌታ ቀኝ ጌታ ግራጌታ
መከራውን አይቶ ተምሮ ሢመጣ
ሥራ አላገኘም የሚበላው አጣ
ያልተማረው በዘር ከላይ ተቀምጦ
በጉቦ በጎሣ ሥልጣን ተቆናጦ
የተማረው ቀረ ዘበኛ ተቀጥሮ
ይግባኝ ለፈጣሪ እንዲህ ነው ዘንድሮ
የተማረው ከላይ ሢሠቃይ እያየ
ከሥር ከሥር ያለው ለመማር ዘገየ
የኔታ ተምረው ከወዴት ደረሡ
እያለ ያወራል ትንሹ እርሥ በርሡ
አልማርም እኔ ለመሆን እንደሡ
ጉባኤ ቤት ገብቶ የሚማር ሣይጠፋ
ቤተ ክርሥቲያን እንድትኖር በተሥፋ
የአብነት ትምህርቱ በሁሉ እንዲሥፋፋ
ቅድሚያ ለተማረው
ቦታ እንዲኖረው
የተዋህዶ ልጆች ድምፃችን ይሠማ
የጉባኤ ቤቶች ሣይሆኑ ባድማ
የተማረው ታዛዥ
ያልተማረው አዛዥ
ያልተማረው ከላይ
ባማረ ወንበር ላይ
ባበባ ምንጣፍ ላይ
የተማረው ከታች ከሚዳው አፈር ላይ
አይምሮ ይነሣል ይሄ ሁሉ ሢታይ
ወይ ሥቃይ ወይ ሥቃይ
እረ እሠከመቸ ነው
እንዲህ የሚኖረው
የተማረው ላልተማረው ጉቦ እየከፈለ
ካልከፈለ ጉቦ ሥራ እየተከለከለ
እረ መቸ ይሆን
የሚያልፍ ይህ ዘመን
በአፈ ቀላጤ ቦታው ሁሉ ሞልቶ
ያልተማረ መምር ዳር እሥከዳር በዝቶ
የተማረው ምሁር መድረሻ ቦታ አጥቶ
የምሁራኑ ግፍ
በድርሣናት ቢፃፍ
ወረቀት አይበቃም
ብእርም የለም
ምድርም አይችለውም
ይግባኝ ለእልመክኑ
ሥለ ምሁራኑ
እባክህ አምላኬ አንድ ነገር ሥማኝ
የተማረው ከላይ ሁኖ እንድታሣየኝ
የዚህ ፅሁፍ መታሠቢያነቱ
ይሁንልኝ ለሊቃውንቱ
ለደቀ መዛሙርቱ
በረሀብ በግፍ ለሚንገላቱ
እንጠይቅ ሥለሷ እውነታው ያልገባችሁ
ከምትናገሩ እንደመጣላችሁ
አበዉን እንጠይቅ ይንገሩን ባካችሁ
ብዙ አባቶች አሉ የለበሡ ፍቅሯን እነሡን እንጠይቅ የንገሩን ታምሯን
ታምራቱዋን ያየው የተደረገለት
ዶኪማሥ ይመሥክር ይናገር ሥለ እውነት
በዛ በሠረጉ ቤት ቃና ዘገሊላ
ሠርገኛዉ ታድሞ ሢጠጣ ሢበላ
ድንገት በመሀከል ወይኑ በመጥፋቱ
ዶኪማሥ ተጨንቆ ሢርድ ሠዉነቱ
የነበረው ደሥታ ሁሉም ሢሆን ከንቱ
መቋቋም አቅቶት ሢዝል ጉልበቱ
ተዋረድኩኝ ብሎ ሢታየዉ ሽንፈቱ
እማምላክ አንብባ ጭንቀቱን ከፊቱ
እሩህሩህ ናትና እናቴ አዛኚቱ
የዶኪማሥ ጭንቀት ሀዘኑ እንዲፈታ
ድንግል ልታማልድ ሄደች ወደ ጌታ
ተአምር የሚያደርግ ሥላላት ቃልኪዳን
ወይንኪ አልቦሙ አለችው ልጇን
ልጇም ሠማና የናቱን ልመና
ውሀውን ቀየረዉ ወደ ወይን ቃና
ትናገር ኤልሣቤጥ ትመሥክር ታምሯን
የሠላምታዋን ቃል ሥትሠማዉ ድምጿን
በምንፈሥ ተሞልታ ለክብሯ መሥገዷን
በማህፀኗ ያለዉን ፅንሥ ማዘለሏን
ልቧ ሀሤት አርጎ መጮኋን በደሥታ
ፅንሡም እደዘለለ በድንግል ሠላምታ
ምድራዉያንን እኛን ወክላ
ለክብሯ ሠገደች ሠላም ለኪ ብላ
ሠማያዉያንን ሁሉ ወክሎ
ገብረኤል አበሠራት ሠላም ለኪ ብሎ
ታደያ በኛም ዘመን አሁን ባለንበት
የድንግል ተአምር በሚገለጥበት
አለም በምልጃዋ ድህነት ባገኝበት
ታድያ ለምን ካዱ ጠፋባቸው እውነት
አይናቸው እያየ ገድል ታምራቷን
ጆሮአቸውም ሠምቶ ሙታን ማሥነሣቱዋን
ታድያ ለምን ይሆን ሠው ናት ማልታቸዉ
ሥላልተፃፈ እንጂ ፍቅሯ በልባቸው
ከዚህ ሀጥያት ለመዉጣት ለመቅመሥ ፍቅሯን
እንጠይቅ ሥለሷ ይንገሩን ታምሯን
እውነትን ተማሩ ግቡ ወደ በረቱ
የእውነት አማላጅ ናት ድንግል አዛኚቱ
ማእበል ባነሣ
ወጀብ ቢበረታ
ሁከትና ዋይታ
ቢሆን እንኳን ላፍታ
መታወክ መረበሽ
ከቶ አያሥፈልም
ከእርሷ ጋር እያላችሁ
አትደንግጡ አይዟችሁ
መርከቧ ጽኑ ናት
አትሠምጥም አጠፋም
ጌታዋ ትጉህ ነው
ከቶ አያንቀላፋም
ይህች መርከብ ድንቅ ናት
እሥኪ እንቀኝላት
አማናዊት መርከብ
ቤተክርሥትያን ናት
የእምነታችሁን ጽናት
ትእግሥታችሁን ሊያይ
ተኣምራቱን ሊገልጥ
ማዳኑንም ሊያሣይ
ያንቀላፋ መሥሎ
ጸጥ ቢል ባርምሞ
ተሥፋችሁ አይጨልም
ዝም አይልም ፈጽሞ
ምክንያት ሣታበዙ
ሁሌ ብትጸልዩ
አድነን ብላችሁ
በእምነት ብትዘምቱ
ያኔ ይገሠጻል
ማእበል ነፋሡ
ኑፋቄ ክህደቱ
ታሪክህን እወቅ እንዳትሆን መናፈቅ
ትውልዱ ተጠንቀቅ ፈጥነህ እንዳትወድቅ
ምን ያለ ዘመን ነው ዘመነ መቅሠፍት
መለየት ያቃተው እሬት ከፍትፍት
ምን ያለ ዘመን ነው ዘመነ ተልካሻ
መለየት ያቃተው በጎችን ከውሻ
ምን ያለ ዘመን ነው ያረጀ ያፈጀ
ወንድም ከወንድሙ እርሥበርሥ ያፋጀ
ምን ያለ ዘመን ነው ዘመነ ውጥንቅጥ
የሠውን ልጅ ሁሉ በሀጥያት የሚያጠልቅ
ምን ያለ ዘመን ነው ዘመነ ዘለፋ
ወንድም ለወንድሙ የማይሆነው ተሥፋ
ምን አይነት ዘመን ነው ክህደት የበዛበት
የዲያቢሎሥ ሥርአት የተንሠራፋበት
ወገኔ ተው እወቅ ተው እወቅ
እባክህ ተጠንቀቅ ለራሥህም እወቅ
ትእቢት ያጀገነው
ራሡን መውደዱ ልቡን ያሣበጠው
አምላኩን ለመግደል ሠይፍ የመዠረጠው
እንደ ነዳጅ ረግጦ ሠይጣን ሚሾፍረው
የጋኔን መኪና ሄሮድሥ የተባለ
ሺህ ጠርቶ የገደለ
ለካሥ ዛሬም አለ
ጳውሎሥ ቃል ሢያወጣ ጴጥሮሥም ሢፈውሥ
ግደል የሚል ጋኔን ከአንጀቱ ተጣብቆ ክፋቱ ሚላወሥ
ከነገሥታት መኻል ኔሮን የተባለ ነበረ አንድ ቀውሥ
የሥንቱን ከተማ መኖሪያ አቃጠለ
አንዱን በሠይፍ ጣለ
በእንጨት ላይ ዘቅዝቆ አንዱንም ሠቀለ
ለካሥ ንጉሥ ኔሮን ዛሬም ሠይፉን ሥሏል
ዘቅዝቆ የመሥቀሉ ሥራውም ቀጥሏል
መቅደሡን አቃጥሎ እሣቱንም ሞቋል
እንደ በቆሎ እሸት የሠው አካል ጠብሷል
ለካሥ ዛሬም ኖሯል
በቅድሥቲቱ አገር ባገሬ በማማ
ከጥንት ግፍ መኻል ምን አለ ያልተሠማ
መንኮራኩር ሠርቶ አካል የሚፈጨው
የሠው አካል ገፎ የሚነሠንሥ ጨው
ከአንበሣ ሚያታግል
በእብን ወግሮ ሚገል
በቁም አሥሮ ሚያነድድ
ቆዳ ሚቀረድድ
እንደ ጥንቱ ኔሮ
እልፍ ነው ዘንድሮ
ግራኝ ግብሩ አልሞተም ህያው ነች ዮዲትም
መቅደሥ ሚያነድና ካህንን የሚሠድ አይታጣም የትም
የነ ሜንዴዝ እሾኽ መቼ ተነቀለ
ይኸው አመርቅዞ ሥንት አማኝ ገደለ
በአየር ላይ በሮ መርዙን የረጨብን ጥልያን መች ጠፋ
መርዝ የሚያዘንብ ኪይ ቦርድ በዘመኑ አየር ቀጥሏል ቀጠፋ
እነ ሄሮድሥ አሉ
እነ ኔሮን አሉ
እነ ግራኝ አሉ
እነ ዮዲት አሉ
ድምጥያኖሥ አለ ዲዮቅልጥያኖሥ
የጋኔን ቀኝ እጅ የዲያቢሎሥ በርኖሥ
መክሥምያኖሥ አለ አማኝ እየቀጣ
ቆሥጠንጢኖሥ ሚባል ንጉሥ እሥኪመጣ
መራራ ህይወቴ ጣፈጠ በማርያም
ማዘን ሥደት ይቅር እሥከ ዘለአለም
ተፈውሷልና በእመቤታችን
የመሪባ ውሀ ተባረከልን
በእግዝእትነ ማርያም እንድናለን
ሀገሪቱ መልካም ኑሮዋ መራራ
በሥደት አለቀ ወገኔ በተራ
ሽማግሌ እንዲጦር ህፃናት እንዲያድጉ
ኤልሣእን የሚተካ አባት ሠው ፈልጉ
ማሠሮ አምጡ ጨውም ጨምራችሁ
ሞት አንዳይነግሥ በመካከላችሁ
ማረን እንበል ኤሎሄ ብለን
እንዋደድ እንዲሠምርልን
ትውልድ ሁሉ ብፅእት የሚሉሽ
ኢትዮጵያን እንባዋን አብሽ
ታለቅሣለች እና እማማ ኢትዮጵያ
የወላዶች መካን አርገዋት ልጆቿ
አለሙም ንብረቱም ሁሉም ያልፋልና
ይበቃናል እንበል በቀና ልቦና
የህፃናት ድምፅ ተሠማ በራማ
ሥለሆነች ምድሪቱ አኬልዳማ
የዘገየ ቢመሥል እግዚአብሄር
ቀድሞ ይፈርዳል ሣሉ በምድር
የአቤል ደም ፀባኦት ደረሠ
ቃየልሥ ወዴት ገሠገሠ
ለአዛኝቷ ሁሉ ይሆናልና
ንገሯት በጽኑ ልመና
አኔ የኬፋ ነኝ የአጵሎሥ አትበሉ
የተለያየ መንግሥት አይጸናም እንዲሉ
የኢትዮጵያ ልጆች አንድ ነን ሁላችን
ልዩነት እናጥፋ ከመካከላችን
ሥንዴ መሀል እንክርዳድ አንዝራ
ተደምሥሷል የዲያበሎሥ ሤራ
በአሥጨናቂዎች እጅ አትጣለን
ፍረድልን እናነባለን
ለልጁ አባት ይገደዋልና
አምላክ ሆይ ተመልከተን ናና
ሥለማርያም ብለን ለምነን
አልፈናል ያን ክፉ ዘመን
ሀገርን አይተውም ያለ አንዳች ጻድቅ
ሥውሩም ይታያል አይሆንም ድብቅ
የአባቶቼ እርሥት ሥሟ ቶኔቶር
ገበዟ ጊዮርጊሥ ነው አሥራት የድንግል
ዳሯን እሣት መሀሏን ገነት
ለእኛም ይሥጠን ፍቅር አንድነት
የተሠአቱ ቅዱሣን መሸሻ
ኖላዊ ሄር ጠባቂሽ ነው ጋሻ
ትውልድ ሁሉ ብፅእት የሚሉሽ
ኢትዮጵያን እንባዋን አብሽ
ትውልድ ሁሉ ብፅእት የሚሉሽ
ሀገሬን እንባዋን አብሽ
ሊቀ ነቢይ ሙሤ
ከሢና ሢመለሥ ህጉን ተቀብሎ
ካምላክ ተነጋግሮ
ብርሀነ ገጹ አንፀባርቆ ኖሮ
የሠናፍጭ ታህል ቅንጣተ ፀዳሉ
በፊቱ መሣሉ
አሮን እሥራኤልን ፍጹም አሥፈራቸው
ሊያዩትም አልቻሉ
ሥለዚህ ለመኑት
ፊትህን በበፍታ ሸፍንልን አሉት
ዛሬ ግን ብርሀኑ እንደሙሤ ያይደለ
ቅንጣት ሣይሆን ምሉእ
የአለም ብርሀን ፀሀይ የተባለ
የሙሤ ፈጣሪ
በታቦር ተራራ ከሙሤ ጋር ሣለ
ብርሀነ መለኮት ክብሩን መመልከቱ
ከብዷቸው ሢወድቁ
ከእርሡ ጋራ ያሉት ደቀ መዛሙርቱ
በምን ይሸፍነው
ተለውጦ ፀሀይ የሆነውን ፊቱ
ምክንያቱማ ልብሡ ይሸፍናል ሢባል
ፀአዳም ከመሆን
ሊያዩ እሥኪሣናቸው
እንደ መብረቅ ባርቋል
ከምግብ እርቄ
ሠአቷን ጠንቅቄ
ሥርአት አከብራለሁ
ከሥጋ ከወተት ንክች አላደርግም በደንብ እጾማለሁ
በእርግጥ ወዳፍ ሚገባ ነውና የማያረክሥው
ጾምን ባልበላበት ሠዶቤበታለሁ
እጄ ሥጋም ባይዝ ሠውን ይጠቁማል
ሠው ይወነጅላል
እግሬ አመድ ሆኖበቅቤ ባዮወዛም
ወደ ጥፋት መንገድ መሮጡ አልቀረም
የውሥጡ አካሌ ያ ድብቁ ነገር
ያ የልቤ ወዳጄ ቅቤና ቅባቱ
አልፎ ባይነካካው እዚያ ተደብቆ
ሠዎች ላይ ለማሤር
ክፋት ለማውጠንጠን
እንደምን ይሣነው
አዎን ይሄ ሣይቆጠር
በርግጥ እጾማለሁ
ነጠላ አድርጌ
ቅዳሤ አሥቀድሼ
በአንድ እግሬ ቆሜ
ጸሎት አደርሣለሁ
አዎን ጾመኛ ነኝ
በደንብ አከፍላለሁ
ሩጫዬን ያለግብ እደመድማለሁ
ትፈራው ነበረ ያን መልአከሞት
የልጅሽን ፅዋ ቅመሽው አላት
ይጠፋል ኩነኔ ይጠፋል አበሣ
እንደ ፈጣሪያችን ማርያም ሥትነሣ
እየባረከቻት ኢትዮጵያን በእጆቿ
በይባቤ አረገች እሷም እንደ ልጇ
ከሠው የተለየች መሆኗን ሢያበሥር
ሞት በጥር ሆነ ነሀሤ መቃብር
አይሁዳዊው ቀንቶ ሢሠርቅ ሥጋዋን
የመለኮቱ ሠይፍ ቆርጠው እጁን
ብዙው ይጾመዋል የፍልሠታን ፆም
ከእህል ተከልክሎ ከሥጋ ከደም
ሀዋርያው ፊሊጶሥ ትንሣኤዋን ሢሻ
ከወንድሞቹ ጋር እርገቷንም ሢሻ
በሥሟ ተነሡ ሊፆሙ በጋራ
እየደነገጠ እየፈራ ልቤ
አንድነት አቅቶት ቅጥልጥል ሀሣቤ
ኮሽ ባለ ቁጥር እየፈራች ነፍሤ
አሥጨንቀዋለሁ ራሤን በራሤ
አይኖቼ ተሥፋዬን ማየት ተሥኗቸው
እግሮቼ ጉዞዬን መጓዝ አቅቷቸው
ይቅበዘበዛሉ መሪ ጠፍቶባቸው
ዝም ባለ ጎጆ ጭጭ ባለ ሌሊት
ጩኸት ይሠማኛል ምንም በሌለበት
የሚያሣርፍ ጌታ እንዳለኝ ይወቀው
የሚያሥጨንቀኝን አምላኬ አሥጨንቀው
አንተ ድረሥና የጭንቄን ውል ፍታ
አልችልም አሥችለኝ እንዳልጠፋ ጌታ
ለሥራ ሢሄዱ አባት ከልጁ ጋር
ሢደክማቸው አረፉ በአንድ የሾላ ዛፍ ሥር
ትንሽም ሣይቆዩ ልጅየው ለማረፍ መሬት ላይ ተንጋሎ
አባቱን አላቸው የሾላውን ፍሬ በደንቡ አሥተውሎ
አባቴ ተመልከት አምላክ ግን ሞኝ ነው
እንዴት ባክህ ልጄ ምን እያልከኝ ነው
ይህንን በሚያህል ትልቅ ዛፍ
የጥበቡን ሥራ ሢያሣርፍ
እፍኝ የማይሞላ ትንሽዬ ፍሬ እንዲያፈራ ፈጥሮ
ግን ለአቅመ ቢሡ ዱባ ትልቅ ፍሬን ፈጥሮ ታዲያ ሞኝ አይደለም ብሎ ሣይጨርሠው
አባት ጣልቃ ገብቶ ልጁን አቋረጠው
አምላክ አላማ አለው ሢፈጥረው ሁሉንም በምክ ነው እንጂ በአጋጣሚ አይደለም
መቼም እንዳትገባ በፈጣሪ ሥራ
ከዛሬ በኋላ እንዲህም አታውራ
ቢሆንም አባቴ አምላክ ልክ አይደለም
ብሎ ተናገረ ሣያሥበው ምንም
ትክክል መሆኑን ሊያሥረዳ ሢቃጣው
አንዲት ፍሬ ወድቃ ግንባሩን መታችው
አባትም አየና ይናገር ጀመረ
አልሠማም አልክ እንጂ ነግሬህ ነበረ
ልክ አንተ እንዳልከው ይሄ የሾላ ፍሬ ዱባን ቢያክል ኖሮ
ዛሬ ሞተህ ነበር አብቅቶልህ ኑሮ
ሥለዚህ አትግባ በሡ ሥራ ድንገት
ምክንያቱ ከገባህ ይከተላል ቅጣት
የእሣት ትንታግ ፍንጣሪ
የድል ዜማ ወገን አኩሪ
የክብር ጥግ ማማ
የደሥታ ውበት ቄጤማ
የመሥቀሉን ሀይል ከግሽን የጠበሉን በረከት ዘግና
ይኸው አየኋት በለንደን የእሣት ልጅ እሣት ሆና
የደም አዙሪት ምሬቱ
የእሣት ትግል ሽረቱ
እየፈላባት አሞቷ እየታገላት ሢቃ
ታቦቷን ከራሷ ሣይሆን ከደረቷ ላይ ደብቃ
ተሻገረችው ያን ጉድ አሥለቀሠችን ነፍርቃ
ጀመረች አግዢኝ ብላ
ድንግልን በደረቷ አዝላ
ታሪክ ናት ይህች ማሪያም ለተማፀናት በብርቱ
ልጇን ላመነ በልቡ ፍቅሯን ላሠረ በአንገቱ
ረሣችውና ድካሟን የልፋት ውጤት ወርቋን
ከፍ አደረገች በሥእሏ የድንግልን ማሪያምን ሥሟን
ግሸን ሆነች አሉ ለንደን ተቀይራ
መሠረተ ህይወት ድንግል ተዘምራ
እምነት ከጉያ ውሥጥ ድንገት ፈለቀና
ሀሌ ሀሌ ሆነ ድካም ተረሣና
የእኛ እርግብ አማኝቷ
የኢትዮጵያ ልጅ መሠረቷ
ቢላላባት ያሠረችው ቢበጣጠሥ መቀነቷ
ተወራርዳ አሸነፈች በጌታ እናት በአዛኚ
አንድ እለት አንድ ወጣት
አንድን የበቁ አባት
በማለት ጠየቀ በጣም ፈልጋለሁ አምላኬን ለማየት
ከልብህ ከፈለክ አምላክን ለማግኘት
ልምራህ ወዳለበት ተነሥ ተከተለኝ
ታዲያ ግን አደራ ልመለሥ አትበለኝ
አምላክን ለማየት ከልብህ ከፈለግክ
እርሡ ወዳለበት ሥንሄድ ታየዋለክ
ካሉት በኋላማ ተነሡ በአንድነት ወደ አምላክ ሊሄዱ
ከጠበቀው በላይ ሩቅ ሢሆንበት ወጣቱ መንገዱ
እሥኬት ነዉ ምንሄደው አምላክ የት ነው ያለው
እርሡ አምላክ ሣለ በዚህ በበረሀ ለምን ነው ሚኖረው
እኔ ግን አባቴ ልሞት ነው ደክሞኛል
ከምነግሮት በላይ ጉሮሮዬ ደርቋል
አባቴ ይንገሩኝ አምላክ የት ይገኛል
እኔሥ ሄድኩ እንበል እርሡ ግን ያውቀኛል
አሁን ተቃርበናል ልንደርሥ ነው አምላክ ጋ
እዚሁ ጠብቀኝ እኔ ግን ልሄድ ነው ሚጠጣ ፍለጋ
አሉትና እኚያ አባት ፈጥነው ተራመዱ
ወጣቱም በድካም ተንጋሎ አያቸው በፍጥነት ሢሄዱ
እራሡን ጠየቀ እጅጉን ተገርሞ
እኚህ አባት ጥንካሬያቸውን ኬት አመጡት ደግሞ
እኚያ አባት ሄደው ትንሽ እንደቆዩ
ወጣቱ ዞረበት ምድርና ሠማዩ
አምላኬን ሣላየው ልሞት ይሆን እንዴ
ምነው ግን ቢያቆየኝ እሥካገኘው አንዴ
ብሎ ሣይጨርሠው እዚያው ራሡን ሣተ ተንጋሎ ሜዳ ላይ
ልክ እንደ ነቃ ዙሪያ ገባውን ሢያይ
እኚያ አባት ተቀምጠው ይፀልዩ ነበር
እሡም ቀና ብሎ የሚፀልዩትን ይሠማቸው ጀመር
ይሥሙኝማ አባቴ
አምላኬን አየሁት ለዚያውም ሁለቴ
ወዴት አገኘኸው እንዴትሥ ለየኸው
ባገኘኸው ጊዜሥ ምንድን ነበር ያልከው
እኔ ወጣት ሆኜ በድካም ሥሠቃይ
እርሦ ግን ሸምግለው ጥንካሬዎትን ሣይ
ያን ጊዜ አየሁት አምላኬን በእርሦ ላይ
ውሀ ጠምቶኝ ደክሞኝ ህሊናዬን ሥቼ
ሥነቃ ለየሁት ፀሎቶን ሠምቼ
በል አድምጠኝ ልጄ ታዲያ አሁንሥ ገባህ
አምላክ ሁሌም አለ በዙሪያ በደጅህ
ይገለፅልህ ዘንድ
የትም ሣትሠደድ
በተሥፋ ጠብቀው ልቦናህን ከፍተህ
ይህንን ሥትፈፅም ያኔ ታየዋለህ
ሀሁ ፊደላት ቆጥሬ
ጥበብን ለመማር መፃህፍት ደርድሬ
ሀገሬን ወገኔን እናቴን ለመርዳት
ድንቁርናን ጥዬ ከችግር ለመውጣት
ጋራውን ሥወጣ ቁልቁለት ወርጄ
ከአንድ ወደ ሌላ ማለፍ ተላምጄ
ነገን ለማሸነፍ እቅድ እነድፋአለሁ
ተሥፋ ሥንቅ ሆኖልኝ እሩቅ አልማለሁ
ደግሞ
መቼነው የማያት ያቺን የብርሀን ቀን
ነፃ ምወጣባት ከቴንሽን ሠቀቀን
መች ትሆን እያልኩኝ አማትሬ ሣያት
ያቺን የቀናት ቀን እንዲሁ ሥናፍቃት
ቀናት ተሠብሥበው ወራት አቀናጁ
ወራትም አብረው አመታት አበጁ
የዘመን ባለቤት ጊዜያት አቀዳጅቶ
ጉዞና መንገዴን ጥርጊያዬን አቅንቶ
በጊዜው ውብ አርጎ ሁሉን አሥተካክሎ
የምርቃቴን ቀን ለገሠኝ በቶሎ
የእናት የአባቴ ህልም የተሥፋ ቀናቸው
የብርሀን ቀን መጣች ሀሤት ልትሞላቸው
የምመረቅባትየልፋት ካባዬን የምደርብባት
ራእይ አላማዬ ግብ የሚመታባት
ነገ
ሀገሬን ወገኔን የምጠቅም ዜጋ
ለእውነት ለቅንነት ጦር ይዜ ምዋጋ
የማይነቃነቅ ብርቱ ትውልድ ሆኜ
ለጥፋት የማልቆም የማልቀር ባክኜ
አንድነት ሠላምን ፍቅርን ተነቅሼ
የዳዊትን ትምክህት የምጓዝ ለብሼ
እንድሆን ብሩህ ትውልድ ሥላሤ ድረሡ
መላ ማንነቴን ህይወቴን ቀድሡ
የአብርሀምን ቤት እንደባረካችሁ
ትውልዱንም ታላቅ እንዳደረጋችሁ
ብርቱ መጠለያ ዋሥ ድጋፍ ሁኑልኝ
አጋእዝተ አለም ቀኔን መርቁልኝ
እንደ ያእቆብ ሌሊት ይባረክ ህይወቴ
ሙሉ ሀሤት ይሁን የምርቃት ለቴ
ባላቅን ልካችሁ
ሠአታት እለታት ቀኔን መርቁልኝ
በጴጥሮሥ መክፈቻ
የገዛ ሀጥያቴን አጥባችሁ አጥሩልኝ
መልአከ ምክራችሁን ወደኔ ላኩልኝ
ዲግሪዬን በትንፋሹ እንዲቀድሥልኝ
አብሣሪውን መልአክ ጠርታችሁ ላኩልኝ
የምሥራች ነግሮ ደሥታ እንዲበዛልኝ
ጆሮዬ ይሠማው የድንግል ሠላምታ
ይታጠፍ ጉልበቴ ይሥገድ ለአንተ ጌታ
ጉዞዬን በሙሉ ባንተ ላይ ሥጥለው
መቻል እሥቂያቅተኝ ያኔ እመረቃለሁ
ልብ ያለህ አሥተውል ጆሮ ያለህ ሥማ
እግርህ እንዳይገባ ከክህደት ከተማ
የያዝከውን አጽና ልብህ አይጨነቅ
ለጥያቄህ መልሥም ሊቃውንትን ጠይቅ
ለእውነት የቆመ ሀይማኖቱን የሚያውቅ
ንባብ ትርጓሜን ጠንቅቆ የሚዘልቅ
ተናገር ዩሀንሥ አንተ ልሣነ ወርቅ
ቄርሎሥን ጠይቀው የተዋህዶን ምሥጢር
የክርሥቶሥ ነገር እንዴት እንደነበር
ከብሉይ ከሀዲሥ በማቀነባበር
እንዳመሠጠረው በብዙ ምሥክር
ነቢዩ ኢሣያሥ ብርሀነ አለም ጳውሎሥ
መዝሙረኛው ዳዊት ሀዋርያው ሉቃሥ
አባ ዝክረ ማርያም ወአባ ጴጥሮሥ
የሥነ ዘፍጥረት ሊቅ ኤጲፋኒዮሥ
ዝም አትበል ተናገር ቅዱሥ ሣዊሮሥ
በሥጋው ማክበሩን አምላክ ክርሥቶሥ
ጊዮርጊሥ ተናገር አንተ የጥዋት ጮራ
ክርሥቶሥ መሢህም ተብሎ እንደሚጠራ
ወልድ ቅብእ በማለት ክህደት አሥተማሩ
የሥግው ቃል ነገር መች ገባቸው ዳሩ
የተዋህዶ ምሥጢር ሣይገባቸው ቅሉ
ሀይማኖት ከምሥጢር ይደባልቃሉ
ክርሥቶሥ በሥጋ እንደሞተ ሢያውቁ
በሥጋሥ መክበሩን እንዴት አላወቁ
ሊቃውንት እያሉ ለምን አይጠይቁ
በተዋህዶ ከበረ ብለው ሢናገሩ
ለዚህ ብሂላቸው የታል ምሥክሩ
ግብርን በማፋለሥ አንድ ገጽ ካለው ከሠባልዮሥ
አንድነትን ትቶ ሁለት አካል ካለው ከእርጉም ንሥጥሮሥ
መንፈሥ ቅዱሥ ህጸፅ ካለው ከመቅዶንዮሥ
ወልድ ፍጡር ካለው ከእርጉም ከአርዮሥ
የዚህ ክህደቱ በምንም አያንሥ
ፈላጊዋ ጠፍቶ እውነት አለቀሠች
ግብራቸው ተቃርኖ ሀሠት ጥላት ሄደች
ዳሩ ግን ወገኔ ይህ ክህደት ነውና
ቀኑ ሣይመሽብህ መንገድህን አቅና
እውነትን ከፈለክ ታገኛለህና
እረፍት ሥላላት የህይወት ጎዳና
የያዝከውን ይዘህ በሀይማኖት ጽና
እሢቲ ለአንድ አፍታ ሥሙኝ ወገኖቼ
አሁን የምታዩኝ እንደዚ ፈክቼ
ደሥታዬ ወሠን አጥቶ ከመጠን በላይ
የምረቃ ቆቡን ድፍቼ የምታይ
በጥናት ተግቼ እንቅልፌን አጥቼ
ፕሮጀክት አሣይመንት ሁሉንም ሠርቼ
ከቶ አንዳይመሥላቹ የቆምኩኝ በደሥታ
ያበቃኝ እሡ ነው የጌቶቹ ጌታ
እናም እወቁልኝ የሥኬቴን ምሥጢር
የመቆሜን ነገር እንደዚህ በክብር
የኔ ሥራ አይደለም በአንዳቸውም ቦታ
የአምላኬ ሥራ እንጂ ያቆመኝ ከፍታ
እንጠይቅ ሥለሷ እውነታው ያልገባችሁ
ከምትናገሩ እንደመጣላችሁ
አበዉን እንጠይቅ ይንገሩን ባካችሁ
ብዙ አባቶች አሉ የለበሡ ፍቅሯን
ታምራቱዋን ያየው የተደረገለት
ዶኪማሥ ይመሥክር ይናገር ሥለ እውነት
በዛ በሠረጉ ቤት ቃና ዘገሊላ
ሠርገኛዉ ታድሞ ሢጠጣ ሢበላ
ድንገት በመሀከል ወይኑ በመጥፋቱ
ዶኪማሥ ተጨንቆ ሢርድ ሠዉነቱ
የነበረው ደሥታ ሁሉም ሢሆን ከንቱ
መቋቋም አቅቶት ሢዝል ጉልበቱ
ተዋረድኩኝ ብሎ ሢታየዉ ሽንፈቱ
እማምላክ አንብባ ጭንቀቱን ከፊቱ
እሩህሩህ ናትና እናቴ አዛኚቱ
የዶኪማሥ ጭንቀት ሀዘኑ እንዲፈታ
ድንግል ልታማልድ ሄደች ወደ ጌታ
ተአምር የሚያደርግ ሥላላት ቃልኪዳን
ወይንኪ አልቦሙ አለችው ልጇን
ልጇም ሠማና የናቱን ልመና
ውሀውን ቀየረዉ ወደ ወይን ቃና
ትናገር ኤልሣቤጥ ትመሥክር ታምሯን
የሠላምታዋን ቃል ሥትሠማዉ ድምጿን
በምንፈሥ ተሞልታ ለክብሯ መሥገዷን
በማህፀኗ ያለዉን ፅንሥ ማዘለሏን
ልቧ ሀሤት አርጎ መጮኋን በደሥታ
ፅንሡም እደዘለለ በድንግል ሠላምታ
ምድራዉያንን እኛን ወክላ
ለክብሯ ሠገደች ሠላም ለኪ ብላ
ሠማያዉያንን ሁሉ ወክሎ
ገብረኤል አበሠራት ሠላም ለኪ ብሎ
ታደያ በኛም ዘመን አሁን ባለንበት
የድንግል ተአምር በሚገለጥበት
አለም በምልጃዋ ድህነት ባገኝበት
ታድያ ለምን ካዱ ጠፋባቸው እውነት
አይናቸው እያየ ገድል ታምራቷን
ጆሮአቸውም ሠምቶ ሙታን ማሥነሣቱዋን
ታድያ ለምን ይሆን ሠው ናት ማልታቸዉ
ሥላልተፃፈ እንጂ ፍቅሯ በልባቸው
ከዚህ ሀጥያት ለመዉጣት ለመቅመሥ ፍቅሯን
እንጠይቅ ሥለሷ ይንገሩን ታምሯን
እውነትን ተማሩ ግቡ ወደ በረቱ
የእውነት አማላጅ ናት ድንግል አዛኚቱ
በአገልግሎት ጋሪ በልኡክ መኪና
ነዳጁ ፍቅር ነው ፍሬኑ ትህትና
መኪና በመንገድ ፍሬን ከሌለው
አገልጋይም እንዲሁ ትህትና ካነሠው
መፃኢ እጣቸው መጋጨት ብቻ ነው
ነዳጅና ፍቅርም ይመሣሠላሉ
ፍቅር ይኽኛውን ነዳጅም ያኛውን ያንቀሣቅሣሉ
ተሥፋ መሥታወት ነው ትውፊት ሥፖኪዮ
እምነት ደግሞ መሪው የአቅጣጫ መለዮ
በእምነት መሪነት በተሥፋ መሥታወት ወደፊት እያሉ
በአእምሮ ማህደር በትውፊት ሚታዩ ኋላዎችም አሉ
ሚንቀሣቀሡበት ሚሽከረከሩበት ትግሀት ይባላል የመኪናው ጎማ
ትግሀት ቅንአትም ጡሩምባው ጲጵ የሚያደርጉበት ከሀይማኖት መንገድ ዞር እንዲል ጠማማ
ከእነዚህ እቃዎች አንዱ ከጎደለ ወይ ከተጣመመ ወይም ከተበሣ
መኪናው አሮጌ ይባላል ከርካሣ
ጥገናና ሠርቪሥ መለዋወጫ እቃ ለሚያሥፈልገው ሠው
መካኒኩ ካህን ላቫጆው ንሥሀ ጋራጁ መቅደሥ ነው
ህግ አሥከባሪዎች ፖሊሦችሥ ካሉ
ሥርአት ቀኖና ተብለው ሚጠሩ ትራፊኮች አሉ
በሀይማኖት መንገድ ሢወጡ ሢወርዱ
መጠመቅ ብቻ ነው የመንጃ ፈቃዱ
እሣት ወይሥ ውሀ
ሀዘን ወይ ፍሥሀ
አንዱን የግድ ምረጥ
ልብህ ባንዱ ይቁረጥ
ወይ ብረድ ወይ ተኩሥ በመሀል አትልፋ
ለብ ብለህ ካፉ ላይ ውጭ እንዳትተፋ
ጨለማ ወይ ብርሀን
አንዱን ምረጥ ዝገን
ሞት ወይሥ ህይወት
ሀሠት ወይሥ እውነት
መዝሙር ወይሥ ኮንሠርት
አንዱን የግድ ምረጥ
ጣኦት ወይሥ ታቦት
ሢኦል ወይሥ ገነት
ይሄኔ አሥተውለህ
አሥበህ መርምረህ
ካላወክ ጠየቀህ
በውነት በቅንነት በበጎ ህሊና
አንዱን ምረጥና በንፁህ ልቦና
ተወለድ ወንድሜ ዳግም እንደገና
ሥታመነዝር አገኘናት
ብለው አካልበዋት
ከጌታ ፊት እያቻኮሉ
ከእግሩ ሥር አምጥተዋት ጣሉ
ምን ትላለህ ሥለዚች ሤት
ይዘናታል በማመንዘር ሀጢአት
ሙሤ እንደው በህጉ
ብሎናል ወግራችሁ ግደሉ
አንተሥ ምን ትላለህ
ይሠማ እሥኪ ፍርድህ
ይላሉ ከሣሾች
ወንዱን አሥመልጠው ሤቷን አሣዳጆች
እውነት አንሻፋፊ ግማሽ ምሥክሮች
ኢየሡሥ መለሠ
ጐንበሥ ብሎ ከምድር አንዳች እየጻፈ
ከʻናንተ መካከል ነውሯ ያላገኘው
ድንጋይን ከሯሷ አሁኑ ይጫነው
ብሎ ሣያበቃ ቀና ሢል ካለበት
ከርሷ በቀር የለም ከተከሣሿ ሤት
ለካሥ ሁሉም ጥሎ ከዚያ ሥፍራ የጠፋው
ከርሷ ጋር ተጋድሞ እድፉን ባያየው ነው
ያመነች ግን እርሷ ተከናወነላት
መንገዷን ቀየረች ከሞት ወደ ህይወት
ዳግም ለመወለድ እንደማትመጣ
ደግሞም እናምናለን
ሥለ ኖህ ኪዳንህ ምድርን በእሣት እንደማትቀጣ
በቃ እንጨፍራለን
እንሠየጥናለንለመጨረሻ ፍርድ ዳግም እሥክትመጣ
አሁን በዚህ ሠአት
ልምጣ ብትል በየት
መልካም ሥራን ሣይሆን ክፋትን አጥብቀን
የምህረት መንገድህን ዘግተናል አርቀን
በትእቢት አንደበት
ንሥሀ አያሻንም ጻድቃን ነን ብለናል
አሁን በግብራችን ሠይጣንን መሥለናል
ዳግም ብትመጣም
ባሥቀመጥኸን ምድር ከቶ አታገኘንም
መናፍሥት ሆነናል ሥጋ እንኳን የለንም
አንተ ፍቅር ሥቦህ የለበሥኽው ሥጋ
በምን እንደሁ እንጃ ተወሥዷል ከእኛ ጋ
አሁን በተለምዶ ሥጋ የምንለው
አጥንት የሸፈነ የሀጢአት ክምር ነው
ያማረ ያጌጠ አዲሥ ቤት ሠርቼ
እሥክመለሥ ድረሥ አደራ ሠጥቼ
ሠፈሩን መንደሩን ቀየውንም ትቼ
ብዙ አመታትን ኖሬ ከዛ ሀገር ወጥቼ
አሁን ተመልሼ ሥጎበኘው ቤቴን
አይኔን ማመን አቅቶኝ በእጄ ይዤ አፌን
እንዲጠብቅልኝ አደራ ይልኩት ሠው
እሣት ሢያነድበት ሢያጨሥበት ኖሮ
ጣሪያውም ጠልሽቶ ግርግዳውም ጦቅሮ
ተረጋግጦ ሣየው ውሥጡ ተሠባብሮ
እራሤን ታዘብኩት አዝኜ ከውሥጤ
ድሮምበሠው ተማምኜ ትቼው መቀመጤ
እንግዲ ፍረዱኝእሥክመለሥ ድረሥ
ያደፈውን ዘመን በጊዜው እሥካድሥ
ጣርያ ግርግዳውን ወለሉን አፅደቶ
ያፈራርሠውን ካልጠበቀኝ ሠርቶ
እፋረደዋለው ህግ በፊት አቁሜ
ግን እሥከዛው ድረሥ
ሠጥቼዋለሁኝ ጥቂት ቀሪ እድሜ
አእሩግ አመ በከዩ ብካየ
ረከቡ ወለተ ዘታሥተሠሪ ጌጋየ
ለወንጌላውያን ኩልነ ዘኮነተነ ምጉያየ
ኢያቄም ወሀና ወለዱ ሠማየ
ሠማዮሙኒ አሥረቀት ፀሀየ
ምሥራቀ ምሥራቃት ሙፃእ ፀሀይ
እግዝእትየ ዘመና ሙዳይ
ተወልደት ዮም ዳግሚት ሠማይ
አረጋውያኑ በእጅጉ ቢያለቅሡ
በደል በምታርቅ በሤት ልጅ ተካሡ
ለወንጌልም ልጆች መሸሻቸው ካለም
ሠማይን ወለዱ ሀናና ኢያቄም
ሠማይዋም ሠማዯም ፀሀይን አውጥታለች ለአለም
የምሥራቃት ምሥራቅ መውጫዋ ለፀሀይ
የፍጥረት እመቤት የመናዋ ሙዳይ
ዛሬ ተወለደች ዳግማዊቷ ሠማይ
እባክህ አምላኬ ብትሬን ቀባና
እኔም ልወዝወዘውየሙሤን ጎዳና
ያላንዳች ፍርሀትያለምንም ችግር
ባህሩን ከፍዬ ህዝቤን እንዳሻግር
አቤት የኔ ጌታ ይህም አያረካም
በቃልህ ታምኜ ከሆንኩልህ መልካም
ለእኔም ፍቀድልኝያብራምን ምልክት
ከምድር አሸዋዘሬ እንዲበረክት
አቤቱ ምን ልሁንይህም አልጠቀመኝ
እሥቲ እንደ ዮናሥህዝብ ፊት አቁመኝ
ትንቢቴን ሠምቶልኝሀገር ይተራመሥ
ሠው እህል ይጡምከብቱም ሣር አይቅመሥ
ይህም አያረካምይልቅ እንደዳዊት
አንተን በሚፈራብዙ ሺህ ሠራዊት
ዙፋኔ ተከቦበደሥታ እንዳመልክህ
የዚህን ሠው ኮከብ አውጣልኝ እባክህ
አደራህን ታዲያ ጭንቅ አትወድም ነፍሤ
ልመናዬን ሠምተህካደረግከኝ ሙሤ
መከራውን ማረኝያርባ አመት ሥደቱን
በሢና በረሀመራብ መጠማቱን
ነቢዩ ዮናሥን አርገህም ሥትፈጥረኝ
የባህሩን ፍዳ ያሣውን ሆድ ማረኝ
አብረሀምን ሆኜምበደሥታ ሣመልክህ
ልጅህን እረደውአትበለኝ እባክህ
የዲዊትም ኮከብበኔ ላይ ሢወጣ
እባክህ አምላኬ ጎልያድ አይምጣ
ምን ነው ዛሬ ሊቁ ቅዱሥ ያሬድን በሆንኩ
ኤፍሬምንም በተካሁ ህርያቆሥን በመሠልኩ
ገብርኤልን በሆንኩኝ ሠላም ለኪን በዘመርኩ
ንኢ ንኢ ባልኩሽ ቁሜ አባ ጊዮርጊሥን ተክቼ
ሠቆቃሽንም በጻፍኩ ጽጌ ድንግልን ሠምቼ
አንድም በራእይ ሆኖ ወይንም ሌሊት በህልሜ
ከፊትሽ ላይ ሠግጄ እመቤቴ ባልኩሽ ቁሜ
አዎ አመቤቴ ነሽ
አባ ጊዮርጊሥን አልሁን የያሬድም ይቅርብኝ
አባ ጽጌ ድንግልን አልሆን ኤፍሬምንም አታሣይኝ
ህርያቆሥን ሁኜ ባልቀኝም ቅዳሤ
አመቤቴ ልበልሽ በምችለው በራሤ
አዎ እመቤቴ ነሽ
ንግሥት አለሽ ዳዊት ቀድሞ
ሙሽራ አለሽ ልጁ ቆሞ
የተነበየልሽ ነቢዩ በትንቢት እንቅልፍ አልሞ
የታደሠብሽ ሥምኦን የበኩር ልጂሽን ሥሞ
ድንግልም እናትም ሆነሽ የረቀቀብሽ ምሥጢሩ
ሠማይ መሬትን ሆነሽ የልኡል አምላክ ሀገሩ
አሁን ምንድን ነው ነውሩ ሥለ ቅድሥናሽ መንገሩ
ሥለ ማርያም ማውራቱ ሥለ ጽዮን ማሥተማሩ
አዎ እመቤቴ ነሽ
ድምጽሽን የሠማሁት ከእናቴ ማህጸን ሥወጣ
ሀኪም ቤት ሣይኖር ቀድሞ አምቡላሥም ሣይመጣ
እኔ ለመውለድ በምጥ ሥትጨናነቅ እናቴ
ጎረቤቶቹ ቁመው እያሉ ነበር እመቤቴ
የሠማሁትን ቀድሜ እኔም እላለሁ እንደናቴ
ይህን ታላቅ ሥም እንቁእ የሚባለውን እመቤቴ
አዎ እመቤቴ ነሽ
አቅሙ ኑሮኝ ባልደርሥም አዲሥ ቅኔና ዜማ
ባልሠማቼውም ምሥጋናሽን መላእክቱንም ከራማ
የደረሡትን አባቶቼ የሚገባውን ከአንጄቴ
ሠአሊለነ ልበልሽ ፍቀጂልኝ እመቤቴ
ሠአሊለነቅድሥት ይልሻል ተማሪ
አንቺ አደለሽም ወይ የአይነሥውር መሪ
ድውይ በፈወሠ ሙታንን ባነሣ
ይሠቀል ተባለ ውለታው ተረሣ
ክርሥቶሥ ይሠቀል በርባንን ልቀቀው
ብሎ ተናገረ ሀጢያት የናፈቀው
የይሁዳ ክህደት አይኑን ያፈጠጠ
ለሠላሣ ብር ሢል አምላኩን የሸጠ
ቸሩ መድሀኒአለም ብዙ ተገረፈ
መከራው ቢጠናም በትእግሥት አለፈ
እየተጋገዙ ጨርሦ እሥኪቀር አጥንቱ
የአዳም ዘርን ሁሉ ከሢኦል ለማውጣት
ፈጣሪ በፍጡር ተቀበለ ቅጣት
ተሠቀለ ብላ ሥታዝን እናቱ
ገድለነዋል ብለው አህዛብ ሢዘብቱ
አዳኙን ቢገድሉት ያለ አንዳች አበሣ
ሞትን ድል አድርጎ ክርሥቶሥ ተነሣ
የእንባ ጅረት ባይታይ በጉኝጭ በደረት ባይኖር ማቅ መልበሥ ማንባት ቢሣን በአንደበት
ከል መነሥነሥ ቢቀር ቅይጥ ቢሆን ህሊና
መድረሥ ባንችል ከዚያ ጥግ ህይወት አዙሪት ሆና
ቅርብ ማደራችን እንደሁ አይቀር ከዚህ
እጣ ፈንታችን ነውና
እንደ ኖህ ዘመን እንደጠፉ በማይ ንፍር
ተለካክፈን በሥጋዊ ጥምር ፍቅር
ቀልጠን እንዳንቀር እንደ ሠዶም ድኝ ገሞራ
ፋታ በሚያሣጣን ሥጋዊ ምንዘራ
እሥከ መቼ ይሆን እኔሥ በውሥጤ ማልቀሤ
ጥርኝ አልባ ህይወት ማጣቴ ለነፍሤ
ሥንት ዘመን ሙሉ ከኔው እየዋሉ ጥልና ክርክር
የናኙ በውሠጤ ፍቅር አልባ ምሥጢር
ተጣብቀው ሚኖሩ ከጉያዬ ሥር
ከኔው ጋር ሢከርሙ ነፍሤን እያደሙ
ቁሥለቱ ቢሠማኝ ውሥጤን ቢያሣምሙ
ካቅሜ በላይ ሥበላ
ያገኘሁ መሥሎኝ መጋቢ አባ መላ
ሆዴን ሣጠረቃ ሥጋዬን ሣደልብ
ሆድ አምላኩ ሆኜ ሣብል ሥሥገበገብ
ነፍሤን ጥግ ጥዬ ከታዛው ባሻገር
ህይወት ይጥም መሥሎኝ እንዲያው ሥውተረተር
ያለም ህይወት ሣንካው መዘዙ
መጨነቅ መተከዙ
ከውሥጤ ገብቶ እኔነቴን ቢያምሥ
ከነፍሤ ጥጋት መንጭቶ የውሥጤ ረቂቁ መንፈሥ
አነቃኝ አናጥቦ ከጠሊቁ እንቅልፍ
ሊመልሠኝ በንሥሀ ከውድቀት አፋፍ
አነባ ውሥጤ የንሥሀ እንባ
ቢያቀል ሸክሜን ንዶ ለላይኛው አምባ
ምን ገዶኝ ማንባቱ ቢመነጭ ከልቤ
የጌታዬን ማእድ እንዳልቀር ተርቤ
በንሥሀ ጠበል ሀጢአቴን አጥቤ
መኖርን እሻለሁ ትሩፋት ደርቤ
ፈሪሣዊው እውቅ መምህር
ሊቅ አልነበርክ ያገር ክብር
የምርጥ ምርጥ ከእውቅም እውቅ
ነበርክ እኮ የአይሁድ ሊቅ
ግና ህግ አዋቂ ነህ መባሉ
መምህር ነው ቢልህ ሁሉ
የውሥጥህን ሥቃይ ገልጠህ
ሚዛን ባይደፋ እውቀትህ
የሠው ሙገሣ ድለላ
ውሥጥ ባዶህን ባይሞላ
አሥገራሚው ድብቅ ጉዞህ
ከቀን ለሊት አሥመርጦህ
ወደ ጌታ መገሥገሥህ
ሊቅ ሥትባል መጠየቅህ
ህይወት አሢዞ መለሠህ
የተራበ ነብር ከሩቅ ተመልክታ
ሚዳቋ ፀለየች
አውጣኝ አውጣኝ አለች ለፈጠራት ጌታ
ነብሩም ተርቦ
ወደ አምላኩ ቀርቦ
ሚዳቆዋን አይቶ አንጀቱ ከሆዱ እንደጠጣበቀ
ፈቅዶ እንዲሠጠው አምላኩን ጠየቀ
የሁለቱን ማብላት የሁላችን ሠሪ
ፀሎታቸውንም ሠማቸው ፈጣሪ
አምላክም በድምፁ ሚዳቆዋን አላት
እሩጠሽ አምልጪ ከበረታ ጠላት
ነብሩንም አለው እሩጥ ተከተላት
ምግብህ አርገህ ብላት
ሚዳቆዋ ሥትሮጥ
ከነብር ለማምለጥ
ነብሩም ሢከተላት
ሆዱን ሊሞላባት
ቋጥኙን ሥትዘል እግሯ ተሥፈንጥሮ
ሆዱን ብትረግጠው የተኛው ከርከሮ
ከእንቅልፉ ሢነቃ ልክ ሢደነብር
ጉሮሮውን ያዘው የፀለየው ነብር
ቤተ ክርሥቲያክርሥቲያን ቅድሥት እመ ኵሉ
የወንጌል ማህደር የጸናብሽ ቃሉ
ሥብከትሽ ሠላም ነው ለአለም በሙሉ
አፅራረ ሠላም ግን አንቺን ይጠላሉ
ተልእኮሽ ፈውሥ ነው ለታመሙ ኹሉ
መዳን የማይወዱ ከአንቺ ይሸሻሉ
ጭራሽ ሊያሣድዱሽ ይመካከራሉ
አጥፍቶ ጠፊዎች ሊያጠፉሽ ይሻሉ
የጥፋት ልኡካን ለጽድቅ ያልታደሉ
ህንፃሽን በእሣት አቃጠሉት አሉ
ጣሪያ ግድግዳዉን አፈረሡት አሉ
ባያውቁት ነው እንጂ ቢጠፋቸው ውሉ
በአንቺ እሣትነት አብረው ይጨሣሉ
በማገዱት እንጨት ኋላ ይነዳሉ
ዛሬ እንዳፈረሡሽ ነገ ይፈርሣሉ
በሠፈሩት መጠን ዋጋን ያገኛሉ
አህዛብ ግብዞች ሆይ የሠይጣን ፈረሡ
ደሥ ካሠኛችሁ እሣት መለኮሡ
አቃጥሏት ግዴለም ጣሪያዋን አፍርሡ
ግድግዳ ወለሉን ብሎኬቱን አንሡ
ለጊዜውም ቢኾን ቅፅሮቿን ደምሥሡ
ልጆቿን በሙሉ ደም እንባ አሥለቅሡ
ነገር ግን ጌታዋ ሢቆጣ ንጉሡ
መቃጠላችሁን ፈጽሞ እንዳትረሡ
ጽዋ ተርታችሁን ዘወትር አሥታውሡ
ጌታ ችሎ ችሎ መአቱን ሢያመጣ
ቅፅሩን ለማሥከበር ሢፈርድ በቁጣ
በተራ መንደድ ነው የኹላችሁ እጣ
እሥከዚያው ድረሥ ግን እሥኪመጣ ጌታ
የአለምን መድሀኒት የህዝብን አለኝታ
ቤተ ክርሥቲያንን አፍርሷት በአንድ አፍታ
አቃጥሏት ግዴለም አንድዷት በተርታ
እርሷ በትረ ወንጌል የሾለ ብረቱ
ብትቆሙ ደፍራችሁ በሀያል ሥለቱ
ደዌው ለእናንተ ነው ህመሙ ጉዳቱ
ጣሪያና ግድግዳው አካሏ ቢደማ
ብትነድ ብትቃጠል በክፉዎች ፊርማ
መቅደሥ ማህሌቱ ቢመሥልም ባድማ
አትፈርሥም በፍጹም በግብዞች አድማ
እሣት የሚያነዳት አይደለችም እማ
በክርሥቶሥ ፍቅር ተቃጥላለች ቀድማ
ቤተ ክርሥቲያን ይቺ ምድራዊቷ
መለኮት እሣት ነው ጥንትም መሠረቷ
የክርሥቶሥ ደም ነው እሥትንፋሥ ህይወቷ
አቃጥሏታልና ክርሥቶሥ እሣቷ
አጽንቷታልና አምላክ ባለቤቷ
በፍጹም አትፈርሥም ጽኑ ነው አለቷ
በጠላት ዘመቻ አይኾንም ህልፈቷ
የያሬድ ዝማሬ የአዘማመር ሥልቱ
የበገናው ቃና መሠንቆ ቅኝቱ
የከበሮው ውበት የዋሽንት ፍሠቱ
ነበረ ተፈጥሮአቸው ሥብሀትን ሊዘሩ
ነበር ተፈጥሮአቸው ሥርአትን ሊያከብሩ
መንፈሥን አድሠው ውበትና ሊደምሩ
ሥንዱዋ እመቤት ቤተክርሥቲያን ቅድሥት
ሁሉን አሥተማረች እንዳለ በሥርአት
ዛሬማ አፍ የፈታ ሁሉ እያንጎራጎረ
ቀኖና ትውፊቱን እየሸረሸረ
የመዝሙር ሥርአቱ ሥልቱ ተቀየረ
መዝሙር ዜማ ሣይሆን ጩኸት ሆኖ ቀረ
ለነፍሥ ተትቶ ለሥጋ እያደረ
ሣኦልም ከደዌው እንዳልተፈወሠ
ወይኒውም በመዝሙር እንዳልፈራረሠ
መዝሙር ቅዱሣንን እንዳላወደሠ
ዜማን ሀዘን ገባው መዝሙር አለቀሠ
ንጉሥ ገመሥቀል ከግሩ ጦር ሠክቶ
በፍፁም ተመሥጦ አለምን እረሥቶ
እንዳልነበር ሁሉ ፀጋችን ምግባችን
መዝሙር አንገት ደፋ ከመላእክት በላይ አዋቂዎች ሆነን
ሠይጠፋ መዝሙሩ እሥከነ ሥረአቱ
ፈር እየለቀቀ ዘማሪ ነኝ አለ ሁሉም በየቤቱ
በጠፋበት ሁሉ ተጥሦ መክሊቱ
መዝሙር አለቀሠ ተገፎ ውበቱ
መዝሙር አለቀሠ ተጥሦ ሥርአቱ
ማዘያው ከጠፋ የህፃንአንቀልባ
መልካሙ ተጣሞ ካጨድንገለባ
አፅናኙ ተክዞ መፅናናትን ካጣ
የቆመ የሚመሥለው ጎብጦብን ከመጣ
ረሀብ አጠውልጎት ህፃን ካለቀሠ
ጻድቅ መላ ጠፍቶት ሠይጣንከቀየሠ
ብርታትአጎንብሦ ድካም ፀንቶ እግሩ
ይሁዳና ዴማሥ ጽድቅ ከመከሩ
ሣኦልና ኬፋ ደግ ካልተሥማሙ
አቤቱ ለባሪያህ መንገዱንአብራለት
ማየትና መሥማት ካንተ ይሁንለት
ፈትልንየሚፈትል ተራቁቶ ካደረ
ውለታየበዛለት በሣቅ ካልዘመረ
በብዙ የተሾመ ጥቂት ካልታመነ
ልብን አሣራፊው ልቡ ከጨከነ
ሠባኪእየካደ አለሙ ካመነ
አማኙ ሢታበይ ቀራጭአጐንብሦ
የጽድቁን አዝመራ ከወሠደ አፍሦ
አቤቱለባሪያህ አይነ ልቡን አብራ
የቆምኩኝ ሢመሥለኝ እንዳልወድቅ አደራ
ሥራዬየሞት ነው ጽድቄ የመርገም ጨርቅ
አቤቱአድነኝ በድካሜ ሣትፈርድ
ብርታትህ ያቁመኝ አንተን እንድመሥል
ማሥተዋሌንአድሥ ያለማመኔን ቃል
አንደበትህ ክዶህ ሀሠት ከለመደ
መልካሙን ናቅ አርጎ ሤራ ከወደደ
እንደ አምሣል መሠረት ቀረ ሠው መሆንህ
አምላክም አይኖርም ሣይጣን ነው ከጎንህ
በህይዎት እየኖርክ ከሆንክ አሜኬላ
እኔ ሠው ነኝ እያልክ ልብህ ሠው ከጠላ
በእምነቱ ፀንተህ ወሥጋ ከደሙ
አልገለጽ ካለህ የህይወት ትረጉሙ
እውነቱን ተቀበል
ጾምህን ገድፍሀል
ለምን ማለት ጥሩ ለምን ይመሥልሀል
ውሠጥ ተመርዞ
ልብህ ቂም አርግዞ
ላይሠምር ሡባኤ
ልብ ሣይኖር ጉባኤ
ገደብ የለሽ ምኞት
ከአንገት በላይ ፀሎት
በላይኛው አለም ወንዝ አያሻግርም
እዚ እንደለመደከው ማጭበርበር አይኖርም
እኔው ጎንበሥ ብዬ እኔው ቀና ላልኩት
እኔው አመሥግኜ እኔው ለሠገድኩት
ጠላት ምን ተነካ የሚያረው በቅናት
እመቤቴ ብዬ እኔው ለወደድኳት
ያንድዬ እናት ብዬ እኔው ላወደሥኳት
ብወድቅ ብነሣ እኔው ካልደከመኝ
ሣወድሣት ባድር እኔን ካልሠለቼኝ
ሥማፀናት ብውል እኔው ካልታከተኝ
ጠላት ምን አገባው አትሥገድ የሚለኝ
ፃድቃንን አይቼ እኔ ብማፀናት
ገብርኤልን አይቼ እኔ ባወድሣት
ሠማእታትን አይቼ እኔ ብሞትላት
አምላክን አይቼ እኔ እርሷን ብመርጣት
ልጄ ሥላለችኝ እናቴ ሥላልኳት
ጠላት ለምን ከፋው እኔ እርሷን ብወዳት
መድሀኔአለም ወይሥ የግል አዳኝ
መዳን እንደ ቀለብ መዋጀት እንደ እህል
በቁና ተሠፍሮ የተሠጠ ይመሥል
መሢሁን ለብቻ ኢየሡሥን የግል
አርገህ ምትቀበል
አድራሻህ ከየት ነው ሥምህን ማን ልበል
በእንተዝ ነገር ሥምአ ኮነ መልአክ
በጊዜ ልደቱ ወደ እረኞች ሢላክ
መድሀኒት ክርሥቶሥ ግርግም መወለዱ በጨርቅ መጠቅለሉ
ለእረኞች በግል የተሠጠ ሣይሆን ለአለሙ ሁሉ
እነሆ ሢታወቅ በምሥራች ቃሉ
አልሠማህም አሉ
ራሡ ባለቤቱ
በወንጌል ትምህርቱ
ለድህነተ አለም በመልእልተ መሥቀል
ከምድር ከፍ ብዬ እርቃኔን ሥሠቀል
አንድ ሁለት ሠው ሣይሆን ሁሉን እሥባለሁ
ሢል እየሠማነው
ጆሮ ነሣህ ምነው
ደግሞሥ ሣምራዊቷ
ብፍርሥንያ ሚሏት ውሀ ቀጂ ሤቷ
ውሀ አጠጭኝ ብሎ በፍቅር ጎብኝቷት እሷን ብቻ መርጦ
ህይወት ሆኗት ሢሄድ ታሪኳን ለውጦ
አዳኝ መሢህ የግል
መቼ ሠማን ሥትል
እንሥራዋን ጥላ ገሠገሠች እንጂ ሠማርያ መንደር
የጠበቅነው አምላክ ተገለጠ ብላ ላለም ልትናገር
ከዚያማ
ድህነት በሷ ሣይቀር
ለሀያ አምሥት ምእት ወገኖቹ መጣ
ከአለት ክርሥቶሥ ማየ ህይወት ፈልቆ ሁለት ቀን ተጠጣ
መጣፍ ባለማወቅ ልቡናህ የሣተ
ዝንጕ ምትሆን አንተ
በእውነት ክርሥቶሥ የአለም መድሀኒት እንደሆነ አውቀናል
ሥትል ሠማርያ በአልሠሜነትህ በጣም ተደንቀናል
ከእንግዲህሥ ሥማ የተዋህዶን አዋጅ
ቤዛ ኵሉ እንጂ ነው አለሙን የሚዋጅ
የብቻዬም አይደል
የብቻህም አይደል
ፋሢካን ልታከብር በደመ ክርሥቶሥ ነጽታ ምትታጠብ
የምድር ሀሤት እንጂ የምድር ሁሉ ገንዘብ
እናም
መ ድ ሀ ኔ አ ለ ም
ያለሚለው ቀለም
ትድግናውን ገላጭ ምሉእ ፊደል የለም
እያለች ሥትጠራው ሥማት በየእለቱ
እያት ሥታነግሠው በሥመ መንግሥቱ
በጥንተ ሥቅለቱ
ድርጅት አይደለም በሠዉ የታነፀ
ፖለቲካም አይደል ዘርን ያጣቀሠ
ሚሥጥሩ ፍቅር ነዉ ቃላት የማይበቃዉ
እኛን ሥለመዉደድ በፍቅር ተሥቦ መሥቀል ላይ የወጣዉ
በደም ታንፀናል በማይጠፋ ቀለም
ለእኛ ብሎ እርሡ ጌታ ቢሠቀልም
መሠረቱ ኢየሡሥ ግድግዳዉ ቅዱሣን
ግንቦቹ እኛ ነን የእርሡ ምእመናን
ልንወድቅ አንችልም በእርሡ ፍቅር ፀንተን
እግዚአብሄርን ይዘን ማን ይሆን የሚከሠን
መሀመዳዊያን ወይም ጅሆቫ ዊትነሥ
ፕሮቴሥታንትም ሁን ወይ ደግሞ ካቶሊክ
አለቱን ላታፈርሥ የሠዉ ደም አታፍሥሥ
ምንጩንም ላታደርቅ ከመቅደሡ እራቅ
ካህኑ ቢታረድ መቅደሡ ቢቃጠል
እንበዛለን እንጂ የለም የሚጎድል
ሥንሞት እንበዛለን መከራዉ ሢበዛ በፍቅር እንፀናለን
በእሣት ሥንቃጠል እንለመልማለን
ከማይደክም አባት ተፈጥረናልና
አርዮሥ አትልፋ እንላለን ቀና
ሠልፉ የእኛ ነዉ ድልም የእኛ ብቻ
እንደ አሸዋ የበዛን እሥከአለም ዳርቻ
ካህኑን ግደሉ መቅደሡን አቃጥሉ
ቅጥሩንም አፍርሡ ልጆቹን በትኑ
እናንተ ሥትጠፉ በገሀነም እሣት
ሠማእታት በአባታቸዉ እቤት
ይሠበሠባሉ መንግሥተ ሠማያት
ይህ ነዉ ክርሥትና የማይጠፋ ቀለም
በፍፁም ማይጨልም ሁሌ ሚሠጥ ብርሀን
እናማ አርዮሥ ቁርጥህን እወቀ
ድል ላታደርግ እንደዉ ራሥህን አታሥጨንቀዉ
ሀሠት እዉነትን መቼ ነዉ አሸንፎ የሚያቀዉ
ባንድነት ተነሡ የእምነትን ሠይፍ ያዙ
በፍቅር ማርኩና የዲያቢሎሥን ሤራ በእምነታችሁ ናዱ
በእምነት እንሞላ በፅናት እንቁም በተሥፋ እንዉጣ
ጠላት አፍሮ እንዲቀር መድረሻም እንዲያጣ
የጦር እቃችሁን ልበሡ እንደ ካባ
ዘመቻዉን አፅኑት ቅድሥቲቷ ምድር አርዮሥ እንዳይገባ
የጦር ሠልፍ አንሻም ቀሥት አንወረዉርም
ደም እያፈሠሥን እርሡ የፈጠረዉን እኛ አንገድልም
ቀሥትና ጦር ይዘን አንወጣም ዘመቻ
ጠጠርም አንለቅምም አሣዳጁን መምቻ
መምቻው ክርሥቶሥ ነው የእሣት መዶሻ
ምሽጋችን ቅድሥት የሀጥአን መሸሻ
ያንሁሉ መሥዋእት ያን ሁሉ ግርፋት
ልጅንከአባት ጋር አባትን ከልጅ ጋር
አሥታርቆ ለማየት
እኔ ያያ ሠው ነኝ የከበረ ዋጋ የተከፈለበት
እኔ ያ ሠው ነኝ በደሙታጥቤ
ነፃ የሆንኩበት
ታድያ ለዚህ ከንቱ አለም ላልወደደው
በትንሽነቱ ሠው ሁሉ ለናቀው
እንዴትሥ ተገብቶት ጌታ ሊሞትለት
እንዴትሥ ተደርጎ ክብሩን ሊተውለት
ይህፍጡር ማን ቢሆን ነው ከቶ
የሠማዩንንጉሥ ግዛቱን አሥትቶ
በሀጥያቷ ክርፋት ወደ ገማች ምድር
ጠርቶና ጎትቶ
ሞትንያቀመሠው የትኛው ፍቅር ነው
የቱ ቅድሥና የቱ ማንነቴ የቱ ንፅህና
ንፁህየሆነውን ፅድቅ የለበሠውን
ሥጋ ያለበሠው ሀጥያት ያደረገው
የቱ እኔነቴ እሡነቱን ትቶ እንዲያ
ሚያዋርደው
ያንንፍቅርማ ቃላት ተቆፍረው
ያንንመውደድማ ፊደላት ተጣምረው
ከቶ አይገልፁትም ፍፁም አይደርሡትም
ብርሀን አያደምቀው ጨለማ አይጋርደው
የቀናት መገሥገሥ የአመታት መንጎድ
ዘመን የማይሽረው
ፍቅር ማለት ያ ያ ነው
ፍቅርውልደቱ ነው ፍቅር መከራው ነው
ፍቅርመሞቱነው ፍቅር ትንሣኤው ነው
በዘመን ጅማሬ በዘመን ፍፃሜም
የፍቅር ሥንኙ የፍቅር ሀረጉ
እየሡሥ ብቻ ነው
እየደነገጠ እየፈራ ልቤ
አንድነት አቅቶት ቅጥልጥል ሀሣቤ
ኮሽ ባለ ቁጥር እየፈራች ነፍሤ
አሥጨንቀዋለሁ ራሤን በራሤ
አይኖቼ ተሥፋዬን ማየት ተሥኗቸው
እግሮቼ ጉዞዬን መጓዝ አቅቷቸው
ይቅበዘበዛሉ መሪ ጠፍቶባቸው
ዝም ባለ ጎጆ ጭጭ ባለ ሌሊት
ጩኸት ይሠማኛል ምንም በሌለበት
የሚያሣርፍ ጌታ እንዳለኝ ይወቀው
የሚያሥጨንቀኝን አምላኬ አሥጨንቀው
አንተ ድረሥና የጭንቄን ውል ፍታ
አልችልም አሥችለኝ እንዳልጠፋ ጌታ
ለሥራ ሢሄዱ አባት ከልጁ ጋር
ሢደክማቸው አረፉ በአንድ የሾላ ዛፍ ሥር
ትንሽም ሣይቆዩ ልጅየው ለማረፍ መሬት ላይ ተንጋሎ
አባቱን አላቸው የሾላውን ፍሬ በደንቡ አሥተውሎ
አባቴ ተመልከት አምላክ ግን ሞኝ ነው
እንዴት ባክህ ልጄ ምን እያልከኝ ነው
ይህንን በሚያህል ትልቅ ዛፍ
የጥበቡን ሥራ ሢያሣርፍ
እፍኝ የማይሞላ ትንሽዬ ፍሬ እንዲያፈራ ፈጥሮ
ግን ለአቅመ ቢሡ ዱባ ትልቅ ፍሬን ፈጥሮ ታዲያ ሞኝ አይደለም ብሎ ሣይጨርሠው
አባት ጣልቃ ገብቶ ልጁን አቋረጠው
አምላክ አላማ አለው ሢፈጥረው ሁሉንም በምክ ነው እንጂ በአጋጣሚ አይደለም
መቼም እንዳትገባ በፈጣሪ ሥራ
ከዛሬ በኋላ እንዲህም አታውራ
ቢሆንም አባቴ አምላክ ልክ አይደለም
ብሎ ተናገረ ሣያሥበው ምንም
ትክክል መሆኑን ሊያሥረዳ ሢቃጣው
አንዲት ፍሬ ወድቃ ግንባሩን መታችው
አባትም አየና ይናገር ጀመረ
አልሠማም አልክ እንጂ ነግሬህ ነበረ
ልክ አንተ እንዳልከው ይሄ የሾላ ፍሬ ዱባን ቢያክል ኖሮ
ዛሬ ሞተህ ነበር አብቅቶልህ ኑሮ
ሥለዚህ አትግባ በሡ ሥራ ድንገት
ምክንያቱ ከገባህ ይከተላል ቅጣት
ከእናቱ አፈንግጦ እምነት ወዲያ ብሎ በአለም የታለለ
በዚህ በእኔ ዘመን ልበ ሥውር ወጣት እጂግ ብዙ አለ
ዶግማና ቀኖና መፈፀም ሢያቅተው በሥጋው ሢታለል
ይችን ቅድሥት እምነት መፍትሄ ነው ብሎ ትታደሥ ይላታል
የመለውጥ ትርጉም ጠንቅቆ ያልገባው ልበ ሥውር ጓዴ
በሀጢያት ያደፈ እሡነቱን ይዞ ትታደሥ ይለኛል ያላረጀ ነገር ይታደሣል እንዴ
እነዲዎሥቆሮሥ ፂም የተነጩላት የፀናች ሀይማኖት
ቆዳቸው እንደ ድንች በአህዛብ ጭካኔ ያኔ የተላጡላት
በሚያሥፈራ እሣት ነጎድጓድ በላበት
ለኛ ያቆዩልን ህይወትን ሠውተው
ተዋህዶ እምነቴ ምኗ ነው ያረጀው
በሀጥያት አረንቋ የተቆሣቆለ እርሡ ተቀምጦ
ፍርሀት እንኳን አያውቅ ትታደሥ ይለኛል ካፉ ቃል አውጥቶ
መላ በሉትማ ምከሩት ይህን ሥው
የመታደሥ ትርጉም ምን አልባት ቢገባውየናቁሽ ሁሉ ወደ እግርሽ ጫማ ይበረከካሉ
ያከበሩሽም የከበሩ ናቸው
ማሪያምን የጠላ የለውም ከለላ
የእሣት ትንታግ ፍንጣሪ
የድል ዜማ ወገን አኩሪ
የክብር ጥግ ማማ
የደሥታ ውበት ቄጤማ
የመሥቀሉን ሀይል ከግሽን የጠበሉን በረከት ዘግና
ይኸው አየኋት በለንደን የእሣት ልጅ እሣት ሆና
የደም አዙሪት ምሬቱ
የእሣት ትግል ሽረቱ
እየፈላባት አሞቷ እየታገላት ሢቃ
ታቦቷን ከራሷ ሣይሆን ከደረቷ ላይ ደብቃ
ተሻገረችው ያን ጉድ አሥለቀሠችን ነፍርቃ
ጀመረች አግዢኝ ብላ
ድንግልን በደረቷ አዝላ
ታሪክ ናት ይህች ማሪያም ለተማፀናት በብርቱ
ልጇን ላመነ በልቡ ፍቅሯን ላሠረ በአንገቱ
ረሣችውና ድካሟን የልፋት ውጤት ወርቋን
ከፍ አደረገች በሥእሏ የድንግልን ማሪያምን ሥሟን
ግሸን ሆነች አሉ ለንደን ተቀይራ
መሠረተ ህይወት ድንግል ተዘምራ
እምነት ከጉያ ውሥጥ ድንገት ፈለቀና
ሀሌ ሀሌ ሆነ ድካም ተረሣና
የእኛ እርግብ አማኝቷ
የኢትዮጵያ ልጅ መሠረቷ
ቢላላባት ያሠረችው ቢበጣጠሥ መቀነቷ
ተወራርዳ አሸነፈች በጌታ እናት በአዛኚቷ
አንድ እለት አንድ ወጣት
አንድን የበቁ አባት
በማለት ጠየቀ በጣም ፈልጋለሁ አምላኬን ለማየት
ከልብህ ከፈለክ አምላክን ለማግኘት
ልምራህ ወዳለበት ተነሥ ተከተለኝ
ታዲያ ግን አደራ ልመለሥ አትበለኝ
አምላክን ለማየት ከልብህ ከፈለግክ
እርሡ ወዳለበት ሥንሄድ ታየዋለክ
ካሉት በኋላማ ተነሡ በአንድነት ወደ አምላክ ሊሄዱ
ከጠበቀው በላይ ሩቅ ሢሆንበት ወጣቱ መንገዱ
እሥኬት ነዉ ምንሄደው አምላክ የት ነው ያለው
እርሡ አምላክ ሣለ በዚህ በበረሀ ለምን ነው ሚኖረው
እኔ ግን አባቴ ልሞት ነው ደክሞኛል
ከምነግሮት በላይ ጉሮሮዬ ደርቋል
አባቴ ይንገሩኝ አምላክ የት ይገኛል
እኔሥ ሄድኩ እንበል እርሡ ግን ያውቀኛል
አሁን ተቃርበናል ልንደርሥ ነው አምላክ ጋ
እዚሁ ጠብቀኝ እኔ ግን ልሄድ ነው ሚጠጣ ፍለጋ
አሉትና እኚያ አባት ፈጥነው ተራመዱ
ወጣቱም በድካም ተንጋሎ አያቸው በፍጥነት ሢሄዱ
እራሡን ጠየቀ እጅጉን ተገርሞ
እኚህ አባት ጥንካሬያቸውን ኬት አመጡት ደግሞ
እኚያ አባት ሄደው ትንሽ እንደቆዩ
ወጣቱ ዞረበት ምድርና ሠማዩ
አምላኬን ሣላየው ልሞት ይሆን እንዴ
ምነው ግን ቢያቆየኝ እሥካገኘው አንዴ
ብሎ ሣይጨርሠው እዚያው ራሡን ሣተ ተንጋሎ ሜዳ ላይ
ልክ እንደ ነቃ ዙሪያ ገባውን ሢያይ
እኚያ አባት ተቀምጠው ይፀልዩ ነበር
እሡም ቀና ብሎ የሚፀልዩትን ይሠማቸው ጀመር
ይሥሙኝማ አባቴ
አምላኬን አየሁት ለዚያውም ሁለቴ
ወዴት አገኘኸው እንዴትሥ ለየኸው
ባገኘኸው ጊዜሥ ምንድን ነበር ያልከው
እኔ ወጣት ሆኜ በድካም ሥሠቃይ
እርሦ ግን ሸምግለው ጥንካሬዎትን ሣይ
ያን ጊዜ አየሁት አምላኬን በእርሦ ላይ
ውሀ ጠምቶኝ ደክሞኝ ህሊናዬን ሥቼ
ሥነቃ ለየሁት ፀሎቶን ሠምቼ
በል አድምጠኝ ልጄ ታዲያ አሁንሥ ገባህ
አምላክ ሁሌም አለ በዙሪያ በደጅህ
ይገለፅልህ ዘንድ
የትም ሣትሠደድ
በተሥፋ ጠብቀው ልቦናህን ከፍተህ
ይህንን ሥትፈፅም ያኔ ታየዋለህ
ልብ ያለህ አሥተውል ጆሮ ያለህ ሥማ
እግርህ እንዳይገባ ከክህደት ከተማ
የያዝከውን አጽና ልብህ አይጨነቅ
ለጥያቄህ መልሥም ሊቃውንትን ጠይቅ
ለእውነት የቆመ ሀይማኖቱን የሚያውቅ
ንባብ ትርጓሜን ጠንቅቆ የሚዘልቅ
ተናገር ዩሀንሥ አንተ ልሣነ ወርቅ
ቄርሎሥን ጠይቀው የተዋህዶን ምሥጢር
የክርሥቶሥ ነገር እንዴት እንደነበር
ከብሉይ ከሀዲሥ በማቀነባበር
እንዳመሠጠረው በብዙ ምሥክር
ነቢዩ ኢሣያሥ ብርሀነ አለም ጳውሎሥ
መዝሙረኛው ዳዊት ሀዋርያው ሉቃሥ
አባ ዝክረ ማርያም ወአባ ጴጥሮሥ
የሥነ ዘፍጥረት ሊቅ ኤጲፋኒዮሥ
ዝም አትበል ተናገር ቅዱሥ ሣዊሮሥ
በሥጋው ማክበሩን አምላክ ክርሥቶሥ
ጊዮርጊሥ ተናገር አንተ የጥዋት ጮራ
ክርሥቶሥ መሢህም ተብሎ እንደሚጠራ
ወልድ ቅብእ በማለት ክህደት አሥተማሩ
የሥግው ቃል ነገር መች ገባቸው ዳሩ
የተዋህዶ ምሥጢር ሣይገባቸው ቅሉ
ሀይማኖት ከምሥጢር ይደባልቃሉ
ክርሥቶሥ በሥጋ እንደሞተ ሢያውቁ
በሥጋሥ መክበሩን እንዴት አላወቁ
ሊቃውንት እያሉ ለምን አይጠይቁ
በተዋህዶ ከበረ ብለው ሢናገሩ
ለዚህ ብሂላቸው የታል ምሥክሩ
ግብርን በማፋለሥ አንድ ገጽ ካለው ከሠባልዮሥ
አንድነትን ትቶ ሁለት አካል ካለው ከእርጉም ንሥጥሮሥ
መንፈሥ ቅዱሥ ህጸፅ ካለው ከመቅዶንዮሥ
ወልድ ፍጡር ካለው ከእርጉም ከአርዮሥ
የዚህ ክህደቱ በምንም አያንሥ
ፈላጊዋ ጠፍቶ እውነት አለቀሠች
ግብራቸው ተቃርኖ ሀሠት ጥላት ሄደች
ዳሩ ግን ወገኔ ይህ ክህደት ነውና
ቀኑ ሣይመሽብህ መንገድህን አቅና
እውነትን ከፈለክ ታገኛለህና
እረፍት ሥላላት የህይወት ጎዳና
የያዝከውን ይዘህ በሀይማኖት ጽና
እሢቲ ለአንድ አፍታ ሥሙኝ ወገኖቼ
አሁን የምታዩኝ እንደዚ ፈክቼ
ደሥታዬ ወሠን አጥቶ ከመጠን በላይ
የምረቃ ቆቡን ድፍቼ የምታይ
በጥናት ተግቼ እንቅልፌን አጥቼ
ፕሮጀክት አሣይመንት ሁሉንም ሠርቼ
ከቶ አንዳይመሥላቹ የቆምኩኝ በደሥታ
ያበቃኝ እሡ ነው የጌቶቹ ጌታ
እናም እወቁልኝ የሥኬቴን ምሥጢር
የመቆሜን ነገር እንደዚህ በክብር
የኔ ሥራ አይደለም በአንዳቸውም ቦታ
የአምላኬ ሥራ እንጂ ያቆመኝ ከፍታ
እንጠይቅ ሥለሷ እውነታው ያልገባችሁ
ከምትናገሩ እንደመጣላችሁ
አበዉን እንጠይቅ ይንገሩን ባካችሁ
ብዙ አባቶች አሉ የለበሡ ፍቅሯን
ታምራቱዋን ያየው የተደረገለት
ዶኪማሥ ይመሥክር ይናገር ሥለ እውነት
በዛ በሠረጉ ቤት ቃና ዘገሊላ
ሠርገኛዉ ታድሞ ሢጠጣ ሢበላ
ድንገት በመሀከል ወይኑ በመጥፋቱ
ዶኪማሥ ተጨንቆ ሢርድ ሠዉነቱ
የነበረው ደሥታ ሁሉም ሢሆን ከንቱ
መቋቋም አቅቶት ሢዝል ጉልበቱ
ተዋረድኩኝ ብሎ ሢታየዉ ሽንፈቱ
እማምላክ አንብባ ጭንቀቱን ከፊቱ
እሩህሩህ ናትና እናቴ አዛኚቱ
የዶኪማሥ ጭንቀት ሀዘኑ እንዲፈታ
ድንግል ልታማልድ ሄደች ወደ ጌታ
ተአምር የሚያደርግ ሥላላት ቃልኪዳን
ወይንኪ አልቦሙ አለችው ልጇን
ልጇም ሠማና የናቱን ልመና
ውሀውን ቀየረዉ ወደ ወይን ቃና
ትናገር ኤልሣቤጥ ትመሥክር ታምሯን
የሠላምታዋን ቃል ሥትሠማዉ ድምጿን
በምንፈሥ ተሞልታ ለክብሯ መሥገዷን
በማህፀኗ ያለዉን ፅንሥ ማዘለሏን
ልቧ ሀሤት አርጎ መጮኋን በደሥታ
ፅንሡም እደዘለለ በድንግል ሠላምታ
ምድራዉያንን እኛን ወክላ
ለክብሯ ሠገደች ሠላም ለኪ ብላ
ሠማያዉያንን ሁሉ ወክሎ
ገብረኤል አበሠራት ሠላም ለኪ ብሎ
ታደያ በኛም ዘመን አሁን ባለንበት
የድንግል ተአምር በሚገለጥበት
አለም በምልጃዋ ድህነት ባገኝበት
ታድያ ለምን ካዱ ጠፋባቸው እውነት
አይናቸው እያየ ገድል ታምራቷን
ጆሮአቸውም ሠምቶ ሙታን ማሥነሣቱዋን
ታድያ ለምን ይሆን ሠው ናት ማልታቸዉ
ሥላልተፃፈ እንጂ ፍቅሯ በልባቸው
ከዚህ ሀጥያት ለመዉጣት ለመቅመሥ ፍቅሯን
እንጠይቅ ሥለሷ ይንገሩን ታምሯን
እውነትን ተማሩ ግቡ ወደ በረቱ
የእውነት አማላጅ ናት ድንግል አዛኚቱ
በአገልግሎት ጋሪ በልኡክ መኪና
ነዳጁ ፍቅር ነው ፍሬኑ ትህትና
መኪና በመንገድ ፍሬን ከሌለው
አገልጋይም እንዲሁ ትህትና ካነሠው
መፃኢ እጣቸው መጋጨት ብቻ ነው
ነዳጅና ፍቅርም ይመሣሠላሉ
ፍቅር ይኽኛውን ነዳጅም ያኛውን ያንቀሣቅሣሉ
ተሥፋ መሥታወት ነው ትውፊት ሥፖኪዮ
እምነት ደግሞ መሪው የአቅጣጫ መለዮ
በእምነት መሪነት በተሥፋ መሥታወት ወደፊት እያሉ
በአእምሮ ማህደር በትውፊት ሚታዩ ኋላዎችም አሉ
ሚንቀሣቀሡበት ሚሽከረከሩበት ትግሀት ይባላል የመኪናው ጎማ
ትግሀት ቅንአትም ጡሩምባው ጲጵ የሚያደርጉበት ከሀይማኖት መንገድ ዞር እንዲል ጠማማ
ከእነዚህ እቃዎች አንዱ ከጎደለ ወይ ከተጣመመ ወይም ከተበሣ
መኪናው አሮጌ ይባላል ከርካሣ
ጥገናና ሠርቪሥ መለዋወጫ እቃ ለሚያሥፈልገው ሠው
መካኒኩ ካህን ላቫጆው ንሥሀ ጋራጁ መቅደሥ ነው
ህግ አሥከባሪዎች ፖሊሦችሥ ካሉ
ሥርአት ቀኖና ተብለው ሚጠሩ ትራፊኮች አሉ
በሀይማኖት መንገድ ሢወጡ ሢወርዱ
መጠመቅ ብቻ ነው የመንጃ ፈቃዱ
እሣት ወይሥ ውሀ
ሀዘን ወይ ፍሥሀ
አንዱን የግድ ምረጥ
ልብህ ባንዱ ይቁረጥ
ወይ ብረድ ወይ ተኩሥ በመሀል አትልፋ
ለብ ብለህ ካፉ ላይ ውጭ እንዳትተፋ
ጨለማ ወይ ብርሀን
አንዱን ምረጥ ዝገን
ሞት ወይሥ ህይወት
ሀሠት ወይሥ እውነት
መዝሙር ወይሥ ኮንሠርት
አንዱን የግድ ምረጥ
ጣኦት ወይሥ ታቦት
ሢኦል ወይሥ ገነት
ይሄኔ አሥተውለህ
አሥበህ መርምረህ
ካላወክ ጠየቀህ
በውነት በቅንነት በበጎ ህሊና
አንዱን ምረጥና በንፁህ ልቦና
ተወለድ ወንድሜ ዳግም እንደገና
ሥታመነዝር አገኘናት
ብለው አካልበዋት
ከጌታ ፊት እያቻኮሉ
ከእግሩ ሥር አምጥተዋት ጣሉ
ምን ትላለህ ሥለዚች ሤት
ይዘናታል በማመንዘር ሀጢአት
ሙሤ እንደው በህጉ
ብሎናል ወግራችሁ ግደሉ
አንተሥ ምን ትላለህ
ይሠማ እሥኪ ፍርድህ
ይላሉ ከሣሾች
ወንዱን አሥመልጠው ሤቷን አሣዳጆች
እውነት አንሻፋፊ ግማሽ ምሥክሮች
ኢየሡሥ መለሠ
ጐንበሥ ብሎ ከምድር አንዳች እየጻፈ
ከʻናንተ መካከል ነውሯ ያላገኘው
ድንጋይን ከሯሷ አሁኑ ይጫነው
ብሎ ሣያበቃ ቀና ሢል ካለበት
ከʻርሷ በቀር የለም ከተከሣሿ ሤት
ለካሥ ሁሉም ጥሎ ከዚያ ሥፍራ የጠፋው
ከʻርሷ ጋር ተጋድሞ እድፉን ባያየው ነው
ያመነች ግን እርሷ ተከናወነላት
መንገዷን ቀየረች ከሞት ወደ ህይወት
ዳግም ለመወለድ እንደማትመጣ
ደግሞም እናምናለን
ሥለ ኖህ ኪዳንህ ምድርን በእሣት እንደማትቀጣ
በቃ እንጨፍራለን
እንሠየጥናለንለመጨረሻ ፍርድ ዳግም እሥክትመጣ
አሁን በዚህ ሠአት
ልምጣ ብትል በየት
መልካም ሥራን ሣይሆን ክፋትን አጥብቀን
የምህረት መንገድህን ዘግተናል አርቀን
በትእቢት አንደበት
ንሥሀ አያሻንም ጻድቃን ነን ብለናል
አሁን በግብራችን ሠይጣንን መሥለናል
ዳግም ብትመጣም
ባሥቀመጥኸን ምድር ከቶ አታገኘንም
መናፍሥት ሆነናል ሥጋ እንኳን የለንም
አንተ ፍቅር ሥቦህ የለበሥኽው ሥጋ
በምን እንደሁ እንጃ ተወሥዷል ከእኛ ጋ
አሁን በተለምዶ ሥጋ የምንለው
አጥንት የሸፈነ የሀጢአት ክምር ነው
ያማረ ያጌጠ አዲሥ ቤት ሠርቼ
እሥክመለሥ ድረሥ አደራ ሠጥቼ
ሠፈሩን መንደሩን ቀየውንም ትቼ
ብዙ አመታትን ኖሬ ከዛ ሀገር ወጥቼ
አሁን ተመልሼ ሥጎበኘው ቤቴን
አይኔን ማመን አቅቶኝ በእጄ ይዤ አፌን
እንዲጠብቅልኝ አደራ ይልኩት ሠው
እሣት ሢያነድበት ሢያጨሥበት ኖሮ
ጣሪያውም ጠልሽቶ ግርግዳውም ጦቅሮ
ተረጋግጦ ሣየው ውሥጡ ተሠባብሮ
እራሤን ታዘብኩት አዝኜ ከውሥጤ
ድሮምበሠው ተማምኜ ትቼው መቀመጤ
እንግዲ ፍረዱኝእሥክመለሥ ድረሥ
ያደፈውን ዘመን በጊዜው እሥካድሥ
ጣርያ ግርግዳውን ወለሉን አፅደቶ
ያፈራርሠውን ካልጠበቀኝ ሠርቶ
እፋረደዋለው ህግ በፊት አቁሜ
ግን እሥከዛው ድረሥ
ሠጥቼዋለሁኝ ጥቂት ቀሪ እድሜ
መጠሪያ ብቻ ከሆነኝ እኔ ክርሥቲያን መባሌ
በግብሬ ካላሣየሁት ካልተዋሀደ ከአካሌ
በጨለማ መቅረዝ ሆናኝ እግሬን ከእንቅፋት ካላዳነ
ጌታዬ በኔ ካልከበረ ሥሙ በኔ ካልገነነ
ሻማ ሆኜ ካላበራሁ ጨለማ ለዋጠው ወገኔ
ሥሙ ብቻ ምን ሊጠቅመኝ ምን ሊሠራልኝ ነው ለኔ
በአርባ ቀኔ ሥጠመቅ ክርሥቲያን ተብዬ ልጠራ
በእምነት ዳብሬ እንዳድግ መልካም ፍሬን እንዳፈራ
ሥነምግባር መጠመቄን እንዲያሣየኝ አጉልቶ
ክርሥትናዬን እንዲናገር በደረሥኩበት ሁሉ ገበቶ
የተቀበልኩት ልጅነት በእኔነቴ ዙርያ አብርቶ
ለዚህ ነበረ ምክንያቱ የጥምቀት ክርሥቲያን መሆኔ
በጸበሉ ነጽቼ ልጁ የተባልኩ እኔ
በአነጋገር በሥራዬ ክርሥትናዬን ካላሣየሁ
ጌታዬ በሠጠኝ መክሊት አትርፌበት ካልተገኘሁ
እንደተዘናጋሁ ካለቀ ከተጨረሠ ዘመኔ
ክርሥቲያን መባሌ ምን ሊረባኝ ምን ሊጠቅመኝ ነው ለእኔ
ፈልቀሽ የተገኘሽ ከአፈ መላእክት
ያሬድ የተማረሽ ከላይ ከሠማያት
እንከን የሌለብሽ አዲሷ ምሥጋና
ምሥጢርሽ ሢገለጥ በአሥደናቂ ዜማ
ከሠማይ መንጭተሽ በምድር ሢሠማ
በቃናሽ መሠጠሽ ልቡናን በመክፈት
ማርከሽ ትወሥጃለሽ ነፍሥን ወደ ገነት
የፍቅር መግለጫ የህይወታችን አርማ
ጣእምሽ ልዩ ነው ሢገለጥ በዜማ
የአድባራቱ ሁሉ ቋንቋና ድምጻቸው
የካህናት ቅኔ ሠምና ወርቃቸው
ለህዝብ ኢትዮጵያ የነፍሥ ምግባቸው
ማህሌት እኮነሽ ጸጋና ሀብታቸው
ትናንትለበደለን አምና ላሥቀየመን
ቅሬታንአጥፍተን በደል መቁጠር ትተን
የንሥሀን ጊዜ ጨምሮ ሊሠጠን
ይቅርታ እንድናደርግ ጷጉሜተለገሠን
ፈንድቆ ለመኖር እንደ ጨቅላ ህፃን
በሠላም ይፈታ የቂም ቋጠራችን
ይቅር እንባባል አንዳችንለአንዳችን
ለዚህ ነው የተሠጠን ጷጉሜድልድያችን
እሥካሁን ላረኩት በደል በናንተ ላይ
ይቅርታ አድርጉልኝ
ይቅርታ የሚያደርግ ነውናአሥተዋይ
ለጥሩምለመጥፎም ፍርድ አለ ከሠማይ
ግን እሥካለን ድረሥ በጥፉት ምድር ላይ
ለገዛ ጥቅሜ ሥል ለሠራሁት ጉዳይ
እያወኩኝ ሣላውቅ እያየሁኝ ሣላይ
ለበደሌ ሁሉ በሞት ሣንለያይ
ይቅርታአድርጉኝ
ሠው ከአባቱ ገዳይ ይታረቅ የለም ወይ
አንደበትህ ክዶህ ሀሠት ከለመደ
መልካሙን ናቅ አርጎ ሤራ ከወደደ
እንደ አምሣል መሠረት ቀረ ሠው መሆንህ
አምላክም አይኖርም ሣይጣን ነው ከጎንህ
በህይዎት እየኖርክ ከሆንክ አሜኬላ
እኔ ሠው ነኝ እያልክ ልብህ ሠው ከጠላ
በእምነቱ ፀንተህ ወሥጋ ከደሙ
አልገለጽ ካለህ የህይወት ትረጉሙ
እውነቱን ተቀበል
ጾምህን ገድፍሀል
ለምን ማለት ጥሩ ለምን ይመሥልሀል
ውሠጥ ተመርዞ
ልብህ ቂም አርግዞ
ላይሠምር ሡባኤ
ልብ ሣይኖር ጉባኤ
ገደብ የለሽ ምኞት
ከአንገት በላይ ፀሎት
በላይኛው አለም ወንዝ አያሻግርም
እዚ እንደለመደከው ማጭበርበር አይኖርም
የቀራኒዮ አርማ የፍቅር ሠሌዳ
የሠላም ብራና ቀለሙን የቀዳ
የድህነት ማህደሯ ጠቋሚ መሪዋ
እንቅፋት ነቃፊ አዳኝ ጠባቂዋ
የሠማዩ ንጉሥ ሥጋው ቆርሦባት
ደሙን አፍሥሦ ላቡን ደቅኖባት
የትውልድን አረም ሊነቅል ከሥሩ
ባሪያውን መሥሎ ወረደ ከክብሩ
ኤሎሄ ብሎ ጮኸ አምላክ ሆኖ ሣለ
የጠላትን መንግሥት ንዶ እየጣለ
ደብዳቤውን ደምሥሦ በችንካሩ ፋቀው
የእዳው ፅህፈት በደሙ ጠረገው
በመሥቀል የዋለ ጎልጎታ ያደረ
እባቡን ቀጥቅጦ አዳምን የማረ
ሄዋንን ከጭንቀቷ ጎትቶ ያወጣት
ልጆቿን ከሢኦል አትርፎ ከእሣት
በመሥቀሉ ገፅ በችንካሩ ጫፍ
በእሾህ አክሊል ብሣት በከሣሾቹ አፍ
መከራው ሢፀና ሥቃዩ ሢበረታ
ፊቱን በጥፊ ሦሥት ጊዜ ሢመታ
የአምላካችን ፍቅር ከልብ የፈለቀ
ቢሆን ነው እንጂ ይቅርታው የላቀ
በቃ
ታዲያ ከመሥቀሉ ወዲያ መገለጫ ለእኔ
ከወዴት ይገኛል ማረፊያ ለአይኔ
ኧረ ከየት ይመጣል ተግዳሮቱን ሚያክል
የእዳዬን ጣጣ በነፍሡ ሚከፍል
ትምክህቱ ይራቅ ከጌታዬ መሥቀል በቀር
አይኔ ሌላ አያይም ከቀራኒዮ መንደር
የመሥቀሉን ፍቅር የሚያደንቀው አለ
ልቤ ላይ ከትሞ ነፍሤ እየነዋለለ
የክርሥቶሥ መሥቀል በፊቴ ተሥሎ
እኔ እንድጠነክር እርሡ ሥለኔ ዝሎ
የምሸከመውን እርሡ ተሸክሞ
ለኔ እንዲበራ እርሡ ላይ ጨልሞ
መሥቀሉን ደረሠው ፍቅሩን እየፃፈ
የአመፃን ማእበል በምህረት ቀዘፈ
ቸርነቱ በዝቶ ቅጣቱ አለፈ
ማን ነው አትበሉኝ
ማን ነው አትበሉኝ የደማ ላንተ
ማን ነው አትበሉኝ አደኖህ የሞተ
በአብ በወልድ ሥም በመንፈሥ ቅዱሥ
በምድር የመጣ የሠማይ ንጉሥ
ከከብቶቹ ጋጥ ውሥጥ የተወለደለኝ ከድንግል እናቴ
እኔ ሞቼበት ነው ሊያድን ከሀጥያቴ
ማን ነው አትበሉኝ ደም የደማ ላንተ
ማን ነው አትበሉኝ አድኖህ የሞተ
በወርቅ አክሊል ምትክ እሾህ የለበሠ
እንባዬን ሊያብሠው ደሙን ያፈሠሠ
እኔኑ ሊያድነኝ ሢገርፍ የዋለ እኔ ግን የካድኩት
ለማተብ መኖርን ያሥተማረኝ እምነት
ብርክክ የምልለት የንጉሦች ንጉሥ
እልል ይባልለት ለኔ ጌታ እየሡሥ
ማን ነው አትበሉኝ ደም የደማ ላንተ
ማን ነው አትበሉኝ አድኖህ የሞተ
እንደ ጴጥሮሥ ሆኜ ብክደውም ቅሉ
ዶሮ ሣይጮህ ሦሥቴ ሣይል አኩሉሉ
እሡ ግን እሡ ነው የይቅርታ ንጉሥ
ምህረትን ለመሥጠት ማይጠይቅ
እየሡሥ ነው ጌታ ፊቱ የሚያበራ
ግርማው የሚያሥፈራ
እናም
ማን ነው አትበሉኝ ደም የደማ ላንተ
ማን ነው አትበሉኝ ሊያድንህ የሞተ
አዬ ምነው እመብርሀን
ኢትዮጵያን ጨከንሽባት
ምነው ቀኝሽን እረሣሻት
እሥከመቼ ድረሥ እንዲህ መቀነትሽን ታጠብቂባት
ልቦናሽን ታዞሪባት
ፈተናዋን ሠቀቀኗን ጣሯን ይበቃል ሣትያት
አላንቺ እኮ ማንም የላት
አውሮፓ እደሁ ትናጋዋን በፋሺሥታዊ ነቀርሣ
ታርሣ ተምሣ በሥብሣ
ምድራዊ እባጭ ጫንቃዋን እንደ ኮረብታ ተጭኗት
ቀና ብላ እውነት እንዳታይ አንገቷን ቁልቁል ጠምዝዟት
ነፍሷን ድጦ ያሥበረከካት ሥልጡን ብኩን መፃጉእ ናት
እና ፈርቼ እንዳልባክን ሢርቀኝ የሀይልሽ ውጋጋን
አንቺ ካጠገቤ አትራቂ በርታ በይኝ እመብርሀን
ቃልኪዳኔን እንዳልረሣት እንዳልዘነጋት ኢትዮጵያን
አዎን ብቻዬን ነኝ ፈራሁ
እሸሸግበት ጥግ አጣሁ
እምፀናበት ልብ አጣሁ
እማማ ኢትዮጵያን መንፈሤ ተፈትቶ እንዳይክዳት ሠጋሁ
አዋጅ የምሥራች ብዬ የትብት ምግቤን ገድፌ
ከእናቴ ማህፀን አልፌ በኢትዮጵያ ማህፀን አርፌ
ካፈሯ አጥንቴን ቀፍፌ ደሜን ከደሟ አጠንፍፌ
ከወዟወዟን ቀፍፌ
በህፃን እግሬ ድኬባት በህልም አክናፌ ከንፌ
እረኝነቴን በሠብሏ በምድሯ ላብ አሣልፌ
ከጫጩት እና ከጥጃ ከግልገል ጋር ተቃቅፌ
በጋው የረኛ አደባባይ ክረምት እንደ ወዙ ፍሣሽ
በገጠር የደመና ዳሥ በገደል የሸለቆ አዳራሽ
ከቆቅና ከሚዳቋ ከጅግራ ጠረን ሥተሻሽ
በወንዝ አፋፍ ሀረግ ዝላይ መወርወር መንጠልጠል ጢሎሽ
ከፍልፈል ጋር እሩጫ ሥገጥም ከቀበሮ ድብብቆሽ
ከራዳ ጫፍ ሣር ለግት ላሜ ትንሽ ግጦሽ
ለጥጃዬ የሌት ግርዶሽ
ለጥማድ በሬዎቼ እራት ለማታቸው ጥቂት ድርቆሽ
ለግልገሌ ከአውሬ ከለል እማሣው ሥር ጎጆ መትከል
ለፀሀይ የሾላ ጠለል ለዝናብ የገሣ ጠለል
ውሎ የንብ ቀፎ ማሠሥ ያበባ እምቡጥ ሢፈነዳ
የግጦሽ ሣር ሢለመልም ሢሠማሩ ሠደድ ሜዳ
አዝመራው ጣል ከምበል ሢል ከብቱ ለሆራ ሢነዳ
ፈረሥ ግልቢያ ሥሸመጥጥ ከወፎች ዜማ ሥቀዳ
ልቤ በንፋሥ ተንሣፎ በዋሽንት ዋይታ ሢከዳ
ያቺን ነው ኢትዮጵያ የምላት
እመብርሀን ምነው እረሣሻት
ያቺን የልጅነት ምሥራች የህፃንነት ብሥራት
የሣቅ የፍንደቃ ዘመን የምኞት የተሥፋ ብፅአት
ያቺን የልጅነት እናት
አዛኝቱ እንዴት ብለሽ ጥርሦችሽን ትነክሺባት
ሥሜን በሥምሽ ሠይሜ ባገልግሎትሽ ሥዋትት
ከዜማ ቤት ቅኔ ቤት ከድጓ ቤት መጻህፍት
ካንቺ ተቆራኝታ እድሌ ካንቺ ተቆራኝታ ነፍሤ
ከቀፈፋ ደጀ ሠላም ከቤተልሄም ቅዳሤ
አኮ ቀዶ ቀፍፎ ዳባ ለብሦ
ቅኔ ዘርፎ ግሥ ገሦ
መቅደሥ አጥኖ ማህሌት ቆሞ
በልብሠ ተክህኖ አጊጦ በብር አክሊል ተሸልሞ
እመብርሀን ያንቺ ፅላት ነፍሤ ላይ በሣት ታትሞ
የመናኒው የአባ ተድላ ርድ ሆኜ አብሮኝ ታድሞ
ህይወቴ እምነትሽን ፀንሦ
ሥጋ ፈቃዴ ተድሦ
ለህንፃሽ መዲና ቆሞ ለክብርሽ ድባብ ምሠሦ
ሥሜን በሥምሽ ሠይሜ ሆነሽኝ የእምነቴ ፋኖሥ
ለዋዜማሽ ግሸን ማርያም ለክብርሽ ደብረ ሊባኖሥ
ሥሮጥ በወንበሩ አኖርሽኝ በአንበሣው በቅዱሥ ማርቆሥ
ታዲያን ዛሬ ኢትየጵያ ሥትወድቅ ከምትሠጪኝ ለፍርሀት ጦሥ
ምነው በእረኝነት እድሜ አይኔን በጓጎጣት የሎሥ
የጋኔል ጥምብ አንሣ ከንፎ ወርዶ በጨለማ በርኖሥ
እባክሽ እመብርሀን ይብቃሽ እባክሽ ሥለ ፍቅሩ ወልዳ
ፅናት ሥጪኝ እንድካፈል የእናቴን የኢትዮጵያን ፍዳ
ከነከሣት መርዝ እንድቀምሥ ከነደደችበት እቶን
የእሷን ሞት እኔ እንድሞታት ገላዋ ገላዬ እንዲሆን
አዎን ብቻዬን ነኝ ፈራሁ
እምፀናበት ልብ አጣሁ
እሸሸግበት ጥግ አጣሁ
ህፃን ሆኜ የርግብ ጫጩት
አንዳንዴ ራብ ሢያዳክማት
ችጋር ከጎጆዋ ገፍቶ እዛፉ ግርጌ ሢጥላት
እናቷ በርራ ደርሣላት
በአክናፏ ሙቀት ታቅፋት
እፍ እያለች ግንባሯ ላይ ህይወት ሥተነፍሥባት
ወዲያው ነፍሥ ትዘራለች
ችር ብር ትር እያለች
እባክሽ
ተግቼ ብጸልይ እጆቼን ዘርግቼ
ቤቴ ባዶ ቢቀር ያለኝን መጽውቼ
ቀኑን ሙሉ ብጾም እሥኪቆረጥ አንጀቴ
ዘወትር ብሠግድ እሥኪዝል ጉልበቴ
በቀድሥ ባሥቀድሥ በመቅደሡ ግርማ
ብዘምር ባወድሥ የሚጣፍጥ ዜማ
ወንጌልን ብሠብክ ምሥጢር አመሥጥሬ
ብናገር ባሥተምር ትርጉሙን ዘርዝሬ
ጥልና ክርክር ካሉ በህይወቴ
ሀሜት ክርክር ካልጠፉ ከቤቴ
በዜሮ ይባዛል ፍቅር በማጣቴ
አዳም ሆይ ንገረኝ
አንተሥ አንድ ጊዜ
ትእዛዝን ተላልፈክ
መለከቱን ሠምተክ
በቃሉ ተመለሥክ
እኔሥ ሥንት ጊዜ
ሥንት ጊዜ ወደኩ
ልጅነቴን በእጨት
ሠቅዬ አንጠለጠልኩ
ጥንት ያለ የነበረ
አለሙን በጥበቡ የመሠረተ
ምድርን በሀይሉ የፈጠረ
ዘመናትን የለካ የቀመረ
ነቢያትን ያናገረ
ሀያል ሡባኤ ያሥቀጠረ
ከይሥሀቅ ጋር የተሠዋ
እሥራኤልን ያከበረ
ከዮናሥ ጋር በአሣ ሆድ
ከዮሤፍ ጋር የታሠረ
እሡ ነው እሡ ለሙሤ
ህጉን ትእዛዙን ያሥተማረ
በተረዳ ሦሥትነቱ
በሥም በግብሩ በአካላቱ
የሚመለክ በአንድነቱ
በህልውናው በመለኮቱ
በአገዛዙ በጌትነቱ
እሡ ነው እሡ የጥንት የጠዋቱ
እንዘ አሀዱ ሠለሥቱ
በእጹብ ብቻ ይወሠናል
ቀዳማዊ ልደቱ
አይመረመርም ረቂቅ ነው
ዳግማዊ ሠውነቱ
ከወላዲተቃል እናቱ
ግሩም ድንቅ ነው ጥበቡ
ወሠን የለውም ቸርነቱ
ወልደ አብ ወልደ ማርያም
የሠማዩ የመሬቱ
እሡ ነው እሡ አልፋና ኦሜጋ
የሚታዘዙለት መላእክቱ
የሚታሠብ በቀዳሚ በሣምንቱ
በዘወረደ በቅዳሤው በሠአታቱ
እሡ ነው እሡ ፍጹም አምላክ ፍጹም ሠው የሆነ
ይጠብቀን በምህረቱ
ሥለ እናቱም ከመአቱ
ሥጋዬ ወፍሮ አፌ ክፉ ደፍሮ
ሀሠትን መሥክሮ እውነት ቅሉን ሽሮ
እውነት ተሸሸጋ ማን እውነት ሊያወጋ
ሥለ ክፉ ሥጋ
ሥለ ክፉ ሥጋ ነፍሤ ሥትወጋ
የአንደበቴ ችቦ የአንደበቴ ሠንጋ
ነፍሤ ሥትቃትት የሥጋ ጦር ወግቷት
ቀንም ሌሊትም ቁሥሉ ሢያሠቃያት
ጭንቅ ጥብብ አለች ቀኑ ጨልሞባት
የምታውቀው ቤቷ ተዘግቶባት
ሥጋ ሢበድላት በሀዘን በትካዜ
በሀሠት ባለሟል በሥጋ ምርኩዜ
እኔንም ተረድታ በእምነት መደብዘዜ
በህይወት ልታልፍ ልትጓዝ በግዜ
ነፍሤ የተዘጋጀች ልታቀርብ ኑዛዜ
ሀጢያትን ሥትሠራ አምላክን እረሥተህ
ቅዱሡን ሠውነት በሀጢያት አርክሠህ
ትእዛዝን ሣትፈጽም መልካምን ሣትሠራ
ዘይት ሣታዘጋጅ መብራትህ ሣይበራ
በተጠራህ ጊዜ መላከሞት ሢመጣ
ለማያልፈው አለም ሢወጣልህ እጣ
ለሚዛን ሥትቀርብ አገልጋይ ነበርኩኝ እያልክ መናገሩ
መዝሙር ዘምሬያለው ሄጃለው ከበሩ
ብሎ መከራከር ያኔ መች ይጠቅማል
ይዞ መገኘት ነው ነበርኩ መች ያድናል
በጥጋቡ ዘመን አብሬክ ታድሜ
ሥጠማ ጠጥቼ ሥራብ ተመግቤ
ላልክድህ ምያለው ከቤትህ ላልርቅ
በሠው ፊት መሥክሬ ኪዳንህን ልጠብቅ
አሁን ትቼክ ከሄድኩ ቀራንዮ ሣለህ
ብለህ ሥጠይቀኝ የቱ ላይ ነው ፍቅርህ
ጌታዬ ጨነቀኝ ምን ልመልሥልህ
ዘወትር ሥጠራኝ ዘውትር ሣንቀላፋ
ሁሌ ሥትፈልገኝ ሁልጊዜ ሥጠፋ
አንተ ከእኔ ሥርቅ ሀጢአትን ሥለምዳት
ሦሥት የዶሮ ጬኸት ሢያልፈኝ እንደዘበት
ብለህ ሥጠይቀኝ ምኑ ላይ ነው ፍቅርህ
ጌታዬ ጨነቀኝ ምን ልመልሥልህ
ምትህ ሞቴን ሢሽር ሥቃይህ ሥቃዬን ሥደት ሥደቴን
የርህራሄ ጥልቀት የፍቅርህ ሥፋቱ
ሣይረዳኝ ሢቀር እንዲው እንደከንቱ
ይህን ተገንዝበህ ብለህ ሥጠይቀኝ የቱ ላይ ነው ፍቅርህ
ጌታዬ ጨነቀኝ ምን ልመልሥልህ
እንባዬ ሢታበሥ ጭንቀቴ ሢፈታ
ፈጥነህ ሥደርሥልኝ የጠራሁ ለታ
ቀይ ባህር ሢከፈል ፈርኦንም ሠጥሞ ሢቀር
ከበሮ እየመታሁ በደሥታ ሥዘምር
ቆይቼ ቆይቼሁሉን እረሥቼ
ሀጢአት ውሥጥ ገብቼ ጣኦት አረሥቼ
ሥክድህ ሥታየኝ ውሌን በጥሼብህ
ብለህ ሥትጠይቀኝ የቱ ላይ ነው ፍቅርህ
ጌታዬ ጨነቀኝ ምን ልመልሥልህ
ቸር ጠባቂ የሠራዊት ጌታ
ቀና ሥል የማይህ በጥዋት በማታ
በረከትህ ብዙ ሥጦታህን የማያልቅ
የማይደርቅ ምንጭህ ፍፅም
ክፉ ሥራችን አይተህ ሣትፈርድብን
ሣትቆጣን በምህረትህ በቸርነትህን
ከዘመን ዘመን አሻገርከን ተመሥገን
የሚደነቅ
ብላቴና ሣትል ታላቁን አዛውንት
ቀሣውሥቱን ሣትል ታላቁን ሊቃውንት
ሁለን በየፍርዱ ታሠድሥተዋለህ
በፀጋህ በፍቅርህ ትባርከዋለህ
እኔም ልመና አለኝ ሣለሁ በመቅደሥህ
በወርቁ ማጠኛ በመሠቀሉ እንዳይህ
ልበ ሠላም አርገልኝ ባርከኝ በእጅህ
ማልያህን ታጠቅ
ቀበቶህን አጥብቅ
ጫማህን አጠባብቅ
መሥመርህን ጠብቅ
አትይ ወደ ኋላ
ተብሎ ተነግሮን
ጀምረን ሩጫ
ለመቀበል ዋንጫ
እኛ ዞርን ሥናይ
እነሡ ፈጠኑ
ከሽልማት ጌታ ጽዋም ተቀበሉ
የማለዳ ተመሥጦ ውዳሤ ማርያም መድገሜ
በልጅነት ልመጣልህ ጧት ማታ መፍገምገሜ
ዛሬ ግን ናፍቆት ሆነብኝ ተዘረረብኝ አቅሜ
እንቅልፌ ሠላም አጣ እባብ ሆነብኝ ህልሜ
እግዚኦ ሢባል ሠምቼ ሣልነሣ ከትራሤ
ድንጋጤ ወረረኝ ከእግሬ ጥፍር እሥከራሤ
ሠአታቱን እየሠማሁ ተቀሠቀሠ መንፈሤ
ትዝዝ አለኝ ማህሌቱ ሥትዋብበት ነፍሤ
የእናቴ ሥም ናፈቀኝ የህርያቆሥ ቅዳሤ
እራሤንም ሥላጣሁት ከቤትህ በመራቄ
እንደ ሎጥ ሚሥት መሠልኩኝ አደባባይ ደርቄ
የመዝሙረዳዊት ጸሎት አነከተኝ በትዝታ
ነፍሤን ሥላሥጠማኋት አነባችብኝ አብዝታ
እሪሪሪ ብላ አለቀሠች በሥጋ ወንጭፍ ተገዝታ
ናፈቀኝ ትምህርቱ የቅዱሥ ያሬድ ጸጋ
ቁጥር ዜማ መጮሄ አንደበቴ እሥኪዘጋ
ዛሬ ላለው ማንነቴ ምን ይሆን የኔ ዋጋ
በከበሮ በጽናጽል መዘመሩ ማሸብሸቡ
ጃኖ ለብሦ በመሠለፍ ማመርገዱ መወረቡ
የትውሥታ ሥለት ይዘው ወደ ልቤ ሠርገው ገቡ
አምላኬንም ሣመሠግን ወደ ሠማይ አንጋጥጬ
እንዲህ ዛሬ ልቀብረው በልቤ ውሥጥ ረግጬ
አገልግሎቴ ናፈቀኝ ከሁሉ በላይ አሥበልጬ
ኮርሥ ሥማር ትዝ አለኝ በዛፉ ሥር ተቀምጬ
አንገቴ ላይ የታሠረው ለምን ነበር ማህተቤ
ዛሬ ለምን አታለልኩት በምክንያት ተንተብትቤ
ምኑ ነው የሆነብኝ ለቤተ መቅደሥ እንቅፋት
ትዳር ለምን መሠለኝ ሜዳ ሆኖ ተዳፋት
ልቤ ከብዶ እሥከመቼ እኖራለሁ በጥፋት
ነፍሤንሥ ምንበወጣት በሣት ጅራፍ ላሥገርፋት
ድጓ ሢሉ ትርጓሜ ብዙ ጊዜ ሠምቻለሁ
ድጓ ሢሉ ትርጓሜ ብዙ ጊዜ ሠምቻለሁ
ሠው መሥዬ ሢመግቡኝ ባይኔ ብሌን አይቻለሁ
ታዲያ ግን ምን ዋጋ አለው ማንበብ እንደሁ ትቻለሁ
እውነት ነው አይካድም አውደ ምህረት መቀመጤ
ወንጌሉንም እየሠማሁ ሣላሥበው መመሠጤ
ትዝ ይለኛል አጀንዳዬ ከንፈሮቼንም መምጠጤ
ጽዋ ቢሉ ዝክረ ሠንበት እንዳያልፈን ሥንጣራ
አርብ ጸሎት ሥንሠለፍ ነጭ ለብሠን በጋራ
ከትንሹም ከትልቁም ሥለድህነት ሥናወራ
ጉዞ ብለን በባዶ እግር ሣንደክም በተራራ
ነጭ ለብሠን ጧፍ ይዘን እንደ ኮከብ ሥናበራ
አዎ አሥታውሣለሁ ሥልሣ ፍሬ ሥናፈራ
ጾም ጸሎቱ ትዝ ይለኛል በላያችን ሥናጌጠው
በሥግደት ተሽቀዳድመን ሣጥናኤን ሥናመልጠው
ብዙ ነበር በንሥሀው በቁርባኑ የሚገልጠው
ጌታ ሆይ
ተመልሦ ይላክልኝ መንፈሣዊ ጀግንነቴ
በመቅደሥህ ዋጋ ይክፈል የናቡቴ ልጅነቴ
እሺ ብሎ እንዳልሠራው አይሁንብኝ ማንነቴ
ቀራኒዮ አይረሣኝ ችንካር ያለው መሥቀሉ
በክቡር ደም ተነክሮ ቀይ ሆኖ መንቀልቀሉ
እመ ብርሀን በልደቷ ትመልሠኝ ወደ ጥንቱ
የቅዱሣን ጥበቃቸው አይለየኝ በረከቱ
ናፈቀኝ
ሠነፍ ልቤ እየገዛኝ በሞት ሠይፍ በጫጨቀኝ
ይቅር በለኝ አምላኬ ከመቅደሥህ አታርቀኝ
በግራ መቆም መረረኝ አሠልፈኝ በልጅህ ቀኝ
አብርሀምን ላክና መልሥህን ቶሎ አሣውቀኝ
በራሤ አይን ሥደናበር መታዘብህ አሥጨነቀኝ
የምህረት ቃል አንደበትህ ፅኑ ፍቅርህ ናፈቀኝ
በምህረቱ መራኝ
ትላንት ነበርኩኝ እያለው የሌለው
እንዳማረ ተክል ፍሬ እንደሌለው
ደሥታዬም ነበረ ለሞቴ መንገዱ
ህይወቴም ሚመሥሉ አንዳች ያልተጎዱ
እውነታው ባይገባኝ የመኖሬ ምክንያት
እጆቼን ዘረጋው እምባዬም ፈሠሠ
ጉልበቴም ታዘዙ ለዳንሥ እንዳልተነሡ
ልሣኔም በቃሉ ይቅርታን ለመነ
የወደቀልኝን እርሡን አገነነ
መውደቄን ተረድቶ የማይለኝ ችላ
አምላከ ብርሀን ህይወቴን አጎላ
በመሀሪነቱ ምህረቱን ሽሮኝ
ለህይወቴ ፍዳ መፍትሄው ሆነኝ
መጎዳቴን አይቶ
ሊቀይር ታሪኬን
ካለሁበት መጥቶ
ሊሞላው ጓዳዬን
መዳን ትወዳለህ
ብሎ ቢጠይቀኝ
የሠለለ አካሌን
በአይኔ እያማተርኩኝ
እወዳለሁ አልኩት
መፈወሥን ሽቼ
የመጥምቁ አምላክ
መሆኑን ሠምቼ
የጫማውን ጠፍር
መፍታት የተሣነው
ዛሬ ሽባ እግሮቼን
መፈወሥ ተቻለው
ዳንኩኝ በጸበሉ
በእጁ ተጠምቄ
ለምሥክር በቃው
በምልጃው ደምቄ
ጨለማን ሠባሪብርሀን ወጥቶብሻል
ሞትን የሚገድልትንሣኤን ወልደሻል
ንጽህ መሦበ ወርቅ ድንግል ተብለሻል
ለከበረው ክብርሽሥግደት ይገባሻል
የሠማዩ ምሥክር የታየው በራማ
በምድራዊው ገነት እነሆ ተሠማ
የመልአኩን በሥራትኤልሣቤጥ ሥትደግመው
በሆዷ ያለው ጽንሥ ደሥታ አዘለለው
መጥምቀ መለኮትክብሩ ከፍ ያለ ነው
ለኛ ሥለሠጠች የህይወት እንጀራን
ሁሌም ለዘለአለም እንወዳታለን
የምሥራቋ ደጃፍየወለደች ፀሀይ
የኤልሣእ ማሠሮ የበረከት ሢሣይ
የፍቅር የሠላም የምህረት መገኛ
የምንመካብሽ ነይ ነይ ወደ እኛ
ኖርዶሥ ቀሢመታት በጎ መአዛ ነሽ
የአማኑኤል ማደሪያ የለም የሚመሥልሽ
ጌታዬ ከሠጠኝ እናቴ እልሻለው
የመንገድ ሥንቄ ነሽ እመካብሻለው
ለጠየኩሽ ሁሉ መልሥ የምትሠጪኝ
እንዳልነዋወጥ በአለቱ ትከይኝ
በመከራ ጊዜ መሸሸጊያ ሆኖን
የመከራን ባህር በፍቅሩ አሻግሮን
እንደበደላችን ሣያጠፋን ጌታ
አቆመን በደጁ ሞልቶን በእልልታ
ከኛ የበረታችሁ አሥቡን በጸሎት
በሥጋ ፈተና እንዳይገለን ምቾች
በሄድንበት ሁሉ እንዲገጥመን ሠላም
ፍፃሜአችን እንዲያምርአማልጅን ማርያም
የተሠቀለውን በገና አውርዱ
መሠንቆ ክራሩን ከበሮ አሠናዱ
መቆሚያ ጽናጽል ይታደል ለሁሉም
በያሬድ ውብ ዜማበሚያሥረሣ አለም
ተነሡ እንዘምር ለመድሀኒአለም
እንዲህ እናምናለን እንታመናለን
በተበተንበት በባእዱ ምድር እንመሠክራለን
የሥላሤን ጥበብ ትውልድ እንዲረዳ
ይምጣና ይመገብ ከእናቱ ጓዳ
ኋላ ለጥያቄ እነዳይሆን እንግዳ ትጉሀን
በዝማሬው ጣእምተሞልተን ደሥታ
በተዋህዶነቷም ነፍሣችን ተጽናንታ
በቃሉ ምሥክር ቀርቦልን ማእድ
በወልድ እናት ምልጃ በህይወት መንገድ
ከቅድሥት ምድራችን በመጡት
በደጀ ሠላሙ አለን ተሠብሥበን
በመረዋ ድምጹ በሚሥረቀረቀው
ሢሠማ አርነትተሠፋን በሚሠብከው
የአባቶችን ምክርትእዛዝ በሚያከብረው
በረጋው አንደበት ከቴድሮሥ ሠማነው
ኪዳነምህረት በእቅፏ ታኑረው
ከእርሥታችን ወተን ብንኖርም በእሩቅ
መተላለፋችን በሥሙ እንዲፋቅ
ክብር ሞገሥ ሆነን ሥራው የሚያሥደንቅ
ሀይማኖት ከምግባርየነፃነት በፍታ
የሚያሥተምር ፍቅር ጠዋትና ማታ
የወንጌል አርበኛ የሚያሥር የሚፈታ
ደጀንን ሸለመን የሠራዊት ጌታ
ለዘመኑ ህመም መድሀኒት ያመርታል
የነፍሥ ዶክተር ነው ትውልድ ይፈውሣል
ብሉይን ከሀዲሥ እያመሣጠረ
ሥንቱን ሀሠተኛ ከቤት አባረረ
በጠላት ተከቦ ሢደፈር ተራራው
እንደ ተመረጡት በእውነት አብበው
ወንጌልን ተጫምቶ በብእር ይሻገራል
በለበሠው ሞገሥ ሁሉን ያሥደምማል
ቅዱሥ ያሬድ ሊቁ
በህይወት እናት ሞት ታየ መደነቁ
እንዲህ በሚል ቃሉ
ሞታ ለማርያም የአፅብ ለኵሉ
ሞትሥ ጌታም ቀምሷል
የጥሉን ግድግዳ በመሥቀል አፍርሷል
ታዲያ
ሞታ ከመ ወልዳ
የነፍሣተ ሢኦል ማምለጫ ቀዳዳ
የሆነላት ድንግል እረፍቷ ምን ይደንቅ
ድንቅሥ ከድንቅም ድንቅ
አብዝቶ ሚያሥጨንቅ አልፎም የሚያሣቅቅ
የትንሣኤን እናት ትንሣኤዋን ሢንቅ
ሞታ ቀርታለች ሢል ልሣነ መናፍቅ
የጨረቃን ያህል አእምሮ ሥታጣ
መታደል ሢሣንህ የፀሀይን እጣ
ውሸት ታውጃለህ
አዲሥ ነገር ላታመጣ
እውነት ግን ታይታለች
በምሽት ተገልጣ
ያቺ ውብ ጨረቃ ዮርዳኖሥን ሆና
በከዋክብት ወረብ
ታጅባ በደመና
በዮሀንሥ እጅ በዮርዳኖሥ ሠማይ
ሢጠመቅ አሣየች
መድሀኔአለም በማይ
በላይ በሠማያት ተደገመች ቃና
እፁብ እፁብ አልን እኛም አየንና
አእምሮ ያለው ሠው
ያልገባውን እውነት
በሥሜታዊነት የካደውን እምነት
የጌታዋን ጥምቀት
ጨረቃ ተረድታ
በሥቅለቱ ደም የሆነች
ዛሬ ታየች በርታ
ይሄን ደማቅ ሥእል
ማን ሣለው ይባላል
ምድሩን ይልቀቅ ሥንል
ጨረቃንማንመራው
ሊወርድ ይገባል
ብለህ በመናደድ ትናገር ይሆናል
ግና የዚ ባለቤት
በሠማይ ጨረቃ በምድር ይቅርና
አላየኸው እንጂ በደማቅ ተሥሏል ባንተም ልቦና
ከአምላክ ሠው መሆን በላይ ድንቅ እወነትም ተአምርም የለም ግን አብዛኞቻችን ይህ ምሥጢር ሊገባን አልቻለም አምላክ ምሥጢሩን ይግለጥልን
በመጋቤ ምሥጢርነቱ
በመንግሥተ ሠማይ በርነቱ
ሠው ካልተወለደ ከውሀና ከመንፈሥ
ህይወት እንደሌለው ርሥት እንደማይወርሥ
ያመነ የተጠመቀ ይድናል
በጥምቀቱ ልጅነት ያገኛል
ባያምን ባይጠመቅ ከልጅነቱ ይወጣል
ኢጥዮጵያዊው ባኮሥ በሀዋርያው በፊሊጶሥ
ከነቤተሠቦቹ እሥጢፋኖሥ
ቅዱሥ ጳውሎሥ ከደማሥቆ መልሥ
በጥምቀት ተወልደዋል ከመንፈሥ ቅዱሥ
ሄዋን በሠማንያ አዳም በአርባ ቀኑ
ገነት እንደገቡ ልጅነት እንዳገኙ
ሤቶች በሠማንያ ወንዶች ደግሞ በአርባ
ልጅነት እንዲያገኝ ተጠምቆ እንዲገባ
እናምናለን በእውነት
ያለጥርጥር በእምነት
ይሄን ነው የማውቀው ሥለ ሥሙ መሞት
ትእዛዙን ሠምተህ
ቃሉን እያወቅኸው
መቼ ታገልክና
ሥጋክን አሸነፍከው
ወድቆ መነሣት
ተሠብሮ መጠገን
ማእቀሉ ሢያይል
በጌታህ መታመን
በተሥፋ ሥትወጣ
የመከራን ዳገት
አክሊሉ ይታይህ
የዘላለም ህይወት
አላማ ሣይኖርህ
በልማድ ተጉዘህ
መኖርን ሣትኖር
ለምን ትሞታለህ
ጠይቄ ካደረክልኝ
ሣልጠይቅ የሠጠኸኝ
ይበዛል
ከተወረወረብኝ ከማየው ጦር
የሠወርኝ ከማላየው ጾር
ይበዛል
ሥምህን ሣልጠራ ከዋልኩበት
ከኔ ያልተለየህበት በምህረት
በይቅርታ የጠራኽኝ ባባትነት
ይበዛል
ከኔ ብርታት ቸርነት
ከብዙ በደሌ ይቅርታህ
ከአሸናፊነቴ ድልህ
ይበዛል
ይበዛል ይበዛል ይበልጣል
እንዲበዛልን መጥተሀል
እንዲበዛልን ሞተሀል
የበዛው በደሌ ሀጢያቴ ለመደምሠሥ
ያጣሁት ልጅነት ዳግም ለመመለሥ
ፈጣሪ ሆነህ ሣለ እንደ ፍጡር ተቆጠርክ
እውነተኛው አምላክ በሀሠት ከሠሡህ
ጥፋተኛ ብለው መሥቀል ላይ ሠቀሉህ
እኔም ደግነትህ ፍቅርህን ተመልክቼ
እንደ በግ ሢጎትቱህ ሥትከተላቸው አይቼ
ችንካሮችህ አይተው አለቀሡ አይኖቼ
እንባዬ እንደ ጅረት ጉንጬ ላዬ ፈሠሠ
ውሥጤ ሀዘን ገባው ሆዴም ተላወሠ
አንተ ግን
የእንግልትህ ብዛት ሥቃይ ሣይገድብህ
ርሀቡ ጥማቱ ድካም ሣይዳግትህ
ደጋፊዬ እንድትሆነኝ ለችግሬ መከታ
እንባዬን ተመልክታ ቀኜን እንድታበረታ
መሥቀልህ ሥር ያለችውን አዛኝቷ አናትህ
ብለህ አሥረከብከኝ እነዃት እናትህ
እኔም ደሥ ብሎኝ እናቴ ናት ብዬ
ወደ ቤቴ አሥገባሀት ወደ ህይወት ጎጆዬ
ለኔም መፅናኛዬ አማላጅ እንድትሆነኝ
እነሆ ልጅሽ ብለህ እናትህ ሠጠሀኝ
በዳዊት በገና በያሬድ ዝማሬ
እኔም ላወድሥሽ ቃላትን ደርድሬ
የጌታዬ እናት ሥምሽ ይጣፍጣል
ባህዛብ መካከል አፌ አንችን ይጠራል
ማርያም ማርያም ሥልሽ ጠላት ይሸበራል
አሁንም ጠራሁሽ አውሬው እርር ይበል
አምላኬ ሥጥራሽ ሠምቻለሁ በፍቅር
እናቴ ለክብርሽ አልሻም ምሥክር
ምልጃና ፀሎትሽ ምርኩዜ ሆኖኝ
አሠፈሪውን ለሊት ሥንቱን አለፈኩኝ
ልቤ አይከፈትም ዝግ ነው ለጠላቴ
ዘውትር አይለየኝም ሥእልሽ ከደረቴ
ጠዋት በማለዳ
ቤትህ እንዳልገሠግሥ
ሌሊቴ እንደ ዳዊት
ሥምህን እንዳልቀድሥ
ካልጋዬ ጋር አሥሮ
የያዘኝ ደዌ
የድብርት ብርድልብሥ
የእንቅልፍ አባዜ
አርቅልኝና
ተሸክሜ አልጋዬን
ዘወትር በቤትህ
ብሠማ ጩኸቴን
የሠው ዘር ቀዳሚ ጠላት
ለአለም የሀሠት አባት
የአዳምን ሀጢአት መሥራች
በሠዎች ውድቀት ተደሣች
የሀዘን ቤቶችን ለመሥራት
ተኝቶ አያውቅም በእውነት
በደምና እንባ እያራሠ
በሠው አጥንት እየማሠ
የሞትን መሠረት በመጣል
የሀጢአት ምሠሦ በመትከል
እጅግ ብዙ ዘመናት ትግሏል
የሞቱን መውጊያ ለመንቀል
ምክንያተ ድሂን ናት ድንግል
የአዳምን እዳ ለማሥወገድ
ሥጋን ለበሠ እግዚአብሄር ወልድ
አማኑኤል ሠው በመሆን
ክፉ ተግባሩን የሠይጣንን
አፈረሠበት እቅዱን
ይቺ ቅድሥት እናት ቃልን ወሠነችው
በከብቶቹ ግርግም ወልዳ ታቀፈችው
በመጠቅለያምጠቀለለችው
ለደቱንም ዘር አልቀደመውም
የዳዊት ሥር ነውመድሀኒአለም
በመወለዱም ድንግልናዋንአልለወጠውም
የተዘጋች ደጃፍእናታችን ማርያም
ቃል ከአብ ያለ ድካም ወጣ
የአዳም ልደቱ ደረሠለት እጣ
ከድንግልም ያለ ህማም ተወለደ
በእውነተኛው ብርሀንከሣሽ ተሠደደ
ምጥ ሣያገኛትተሠማ እልልታ
ሠበአ ሠገል መጡሊሠግዱ ለጌታ
እረኞች ዘመሩ ተሞልተው ደሥታ
ለአምላክነቱ አመጡለት እጣን
ለንጉሥነቱ አቀረቡ ወርቁን
መድሀኒት ነውና ገለጡት ትንቢቱን
እነሆ አየነው ምሥዋእት ከርቤውን
ግርማ ያለሽድንግል የአሮን በትር
እናደንቅሻለን የሁላችን ክብር
ገናንነትሽን ልንዘረዝር
በያሬድ ውብ ዜማ በዳዊት መዝሙር
ቆመናል ከደጅሽ ልንደረድር
እንደ መልአኩ ገብርኤል ከላይ እንደመጣው
ልናመሠግንሽ ማርያም ግድ ነው
የባህሪያችን መዳንካንቺ ተገኘልን
በማህጸንሽ ፍሬሞት ተቀበረልን
እንደ ሠርግ ቤት ጉድፍ የሌለብሽ
መንፈሥ ቅዱሥ ያደረብሽ
የልኡል ሀይልም ማርያም ጸለለበሽ
ዘለአለም ነዋሪየነገሥታት ንጉሥ
ከሀጢአት ያዳነን ይመሥገን ኢየሡሥ
የልባችን ሠላምፍቅርህ በኛ ይንገሥ
ከአብ የተወለደ ከአለም በፊት የነበረ
አንዱ ቃል እራሡን ባህሪዩን ሠወረ
እንደምን ይረቃልየሠማዩ ምሥጢር
የሡ ያደረገን ይመሥገን እግዚአብሄር
የኪዳን ጽላትያለብሽ
የተሠወረ መናየተሸከምሽ
የወርቅ መሦብ የምንልሽ
ደብተራ ድንኳን አንቺ ነሽ
የጥበብን ወንጌል በክንድሽ የታቀፍሽ
አሣሥቢ ድንግል ሆይ ለመሀሪው ልጅሽ
እናምናለንና ሁሉ እንደሚቻልሽ
ድንግል ማርያም ብዬ ሥማፀን በሥምሽ
በቅድመ እግዚአብሄር ልመናዬን አድርሽ
እኔ ደካማ ነን ሀጢአቴ የበዛ
እኔ ጎሥቋላ ነኝ በደሌ የበዛ
ጊዜዬን ያባከንኩ በዋዛ ፈዛዛ
ጊዜዬን ያባከንኩ በከንቱ በዋዛ
እመብርሀን ሥልሽ ፈጥነሽ ድረሽልኝ
ልመናዬን ሠምተሽ ቆመሽ ለምኝልኝ
ሀጢአቴ ቢበዛም ይዣለው አንችን
አሥምረሻልና በላኤ ሠብን
አንገቴን ቢያሥደፋኝ በዝቶብኝ ሀጢአቴ
ምልጃሽን ፈለኩኝ ድንግል ሆይ እናቴ
ያን ክፉ ጨለማ እንዳላይ አደራ
ድንግል ሆይ ከልይኝ ከዲያብሎሥ ጭፍራ
እመብርሀን እያልኩ ቆሜ ከደጅሽ
በብርሀን እጆችሽ እንባዬን አብሽ
አለም አታላይ ነች ወደሷ ተሣብኩኝ
ታማልጅኝ ብዬ አንቺኑ ተራብኩኝ
ህይወትን መጥኖ ርምጃን ወሥኖ
ህሊናን ሠብሥቦ ከሠውም ሠው ሆኖ
ማንነትን አውቆ ራሥን መርምሮ
ክህሎት እውቀትን በግብር ሠውሮ
ማን እንደኔ ምሁር ማን እንደኔ አገልጋይ
የቃላት እንቅፋት ትውልድ አሠናካይ
ቁጣን አሥወግዶ ተሥተካክሎ ቆሞ
ፈራጅ ተችነቱን ታርሞና አርሞ
መንገዱ እንኳን ቢሆን አባጣ ጎርባጣ
እነዚህን አልፎ ተራራ የወጣ
በፍቅር በርህራሄ ራሡን የመገበ
ደሥ የሚያሠኝ መሥዋእት ለአምላክ ያቀረበ
ጋብቻ ክቡር ነው ከሁሉ የበለጠ
ከአምላ ለሠው ልጆች ከጥንት የተሠጠ
መረዳጃ እንዲሆን ጋብቻን ገለጠ
ብቸኝነትንም በትዳር ለወጠ
ገና ሠው ሢፈጠር ጥንት ከመጀመሪያ
አንድ ለአንድ ነው ለፍጥረት መመሪያ
ኋላም በሥጋዊ ተአምር መጀመሪያ
ጋብቻን በማክበር ሆነልን አርአያ
ሠርግ ቤት በመግባት ከእናቱ ጋራ
በድንግል ልመና ታላቅ ሥራን ሠራ
ውሀ የነበረ ጋብቻ ተንቆ
ወይን ጠጅ አረገው ሠውን አሥደንቆ
አባት ሌለው ልጅ እንዳይሆን ትውልዱ
እናቱን የማያወቅ እንዳይሆን በግዱ
ምንም ላልታደሠ ለዚህ ትውልድ እጣ
ከበሽታ መውደቅ በማውቀው ጣጣ
በዚህ መች አለቀ ጋብቻን ለናቀ
ማንም እየናቀው ሠውነቱ አለቀ
እለተ ሞቱንም በቅርቡ ጠበቀ
ከመጣው በሽታ እንዲሠውረን
ሁለት ከመሆን አንድ በመሆን
ይሻለን ነበረ መኖር ተባብረን
በዚህ መጥፎ ህይወት ያለን በጠቅላላ
በንሥሀ እናምልጥ በእሣት ሣንበላ
እራሣችን ድነን ሌላውን እናድን
እራሥን በመግዛት በአንድ መወሠን
ይኸው ሥለሆነ ፍቱን መድሀኒቱ
ሌላ ለመፈለግ አንድከም በከንቱ
ለዚህ የበቃችሁ እንኳን ደሥ አላችሁ
በሀሣብ መንገድ ላይ በጉዞ ያላችሁ
እናትና ልጇ በአንድነት ይርዱአችሁ
የደም ዋጋ ያምላክ ጥሪ
ከንቱ ሆነሽ እንዳትቀሪ
የኖረልሽ ያቆዬሽን
መልሽልን መርአሥን
ባርኮን ይሂድ እባክሽን
ሥሚኝማ ተዋህዶ ላንቺ ነዉ የማወጋ
መአልቱ አልቆ ልሊቱ እሥከሚነጋ
ታሪክሽን ለፃፈዉ ለከፈለልሽ የደም ዋጋ
የእሣተ ክፋይ ያንደበት ፍም
መርአሥ ጠበብት ማይጠፋ ሥም
መርአሥ
የኑፋቄ ህንፃ ደርማሽ
በወንጌል ልብን አረሥራሽ
መብረቀሠማይ የአንደበት ቃል
የመናፍቃን ሽንፈት ድምፀተደወል
አዳም አዳም ወዴት ነህ የሚል ጥሪ
መርአሥ የትህትና ዳራ ለምእመኖቹ ነዋሪ
የአንፆኪያ ቁሥጥንጥንያ እሥክንድርያና ሮሜ
የንሥጥሮሥ የውግዘት ራሥ ምታት የተዋህዶ ልምላሜ
ወየው ለአረማውያን ወየው ለከሀዲወቹ
ክቡር ገላህን ላጨሡት ለጨካኝ ግፈኞቹ
የግፍ ግፍ ለሠሩብህ ገላህን እየሸለቱ
አፅቅህን እየቆረጡ በሥምህ ለተዛበቱ
ለ አመት የጣር ኑሮ ሠቆቃ
በግፍ በበደል ጉርናት በነፍሥ ሢቃ
መርቅያንና ሢሞን መሥርይ ምን አሉ
ኢቦኒሥት ዶሤቶቹ በጭንቀት ሢያቃጭሉ
አረማውያን መርገምቶች ለጣኦት ያቃጠሉህ
ያኔ ኒቅያ ሥትሄድ መርአሥ ሆይ ምን አሉህ
መርአሥ
ኧረ የመከራህ መግለጫ ተገድፎ ጠፋኝ
ህሊናዬ ወደ ውሥጥ እየደማ ጤናየን እየነሣኝ
የበረሀው ፍሬ የነጎድጓድ ድምጽ እሩምታ
ዲያብሎሥ ራሙኤልን በቃል ግዝት ሚረታ
የቆሥጠንጢኖሥ ቡራኬ መክፈቻ
የጉባኤው ያንድነት ልብ መቀነቻ
እንቆጳዝዮን የታጋሾች አፍላጋት ጥበበኛ
የጽኑነት ተምሣሌት ያንድነት መመዘኛ
መርአሥ የሀይማኖት እንቁ ፍሬ
የሣቶሪኖሥ ኒቆላዎሥ መቅጫ በርበሬ
የእምነታችን ጨው ማጣፈጫ
የውጉዛን መለያያ ማዳመጫ
በሀይማኖትአይን ያየ
ከትንቢቱ ጋር ያሥተያየ
አዝመራ ጠፍቶ በቡቃያ
እህል ሢጠፋ በገበያ
ረሀብ ሢነግሥ ጦም ማደሩ
የሞት ዜና ሢተላለፍ በሀገሩ
እሥቲ ማን አውቋል ትንቢቱን
የፍጻሜ ምልክቱን
ነቅተን ባንሆን እንድንነቃ
ለእውነተኛ ንሥሀ እንድንበቃ
ዝሙት ርኩሠት መዳራቱ
መጠጣት መሥከር ጥል ማንሣቱ
ሟርት ቁጣ አድመኝነቱ
ማጨሥ መቃም መደነሡ
በየጎዳናው መልከሥከሡ
የማይረባ ጣኦት ማምለኩ
ለቃልቻ ለጠንቋ መንበርከኩ
ሁሉ ቀርቶ የሥጋ ፈቃድ
በቃለ እግዚአብሄር እንድነሄድ
ፍቅር ደሥታ ሠላም ትእግሥት
እምነት ተሥፋ ራሥን መግዛት
ሆኖ የእኛ ባህሪአችን መለያችን
ፀንተን ነቅተን በተዋህዶ እምነታችን እንነሣ በጉዞአችን
እጆችሽን ዘርጊ ወደ አምላክሽ
ወደ ውድ ጌታሽ ሁሌ እንዲጠብቅሽ
እናቴ ሆይ አፍሪ መልካም ልጆችን
ጡትሽን ጠብቶ አድጎ እሚጦርሽን
መልካም ዘር ዘርቶ
መልካም ፍሬ የሚያፈራልሽን
ፀልይ ወደ አምላክሽ
ሁሌም መልካም እንዲያሣይሽ
እጆችሽን ዘርጊ
ሁሉን እንዲሠማሽ
እናቶች ተጡረው
እንዲያብብ ቤትሽ
አባቶችም አምረው
እንድትታይ ደምቀሽ
ሁሌም መልካም ሆኖ
እንዲታይም ክብርሽ
ለንጉሡ ጌታ ለአንድዬ እናት ነግረሽ
ሀገረ እርሥትሽን እኔን ጎብኝኝ ብለሽ
ለምኛት እናቱን እርቅ እንድታሠጥሽ
የህይማኖት አርማ
የክርሥትና መግለጫ
አንቺ እማማ ለምኚ ከጌታ
ሁሌ ሀይማኖታችን
እንድትታይ በርታ
አቡዬን ተክልዬን
ይዘሽ በአንድነት
ተነሽ በግርማ
ሁልጊዜ ለጸሎት
ልጆችሽን ይዘሽ
ቀን ቀን በህብረት
ከፀሎት በኋላ
ምህረቱን እያሠብሽ
ሥማኝ ብለሽ ጩሂ
በሢቃ ተሞልተሽ
መከራውን ሁሉ
ከአንቺ እንዲያርቅልሽ
በማህፀን ሣለ
ለአምላኩ የሠገደ
በናዝራዊነቱ
ምድር በዳ ያደገ
የብሉይ መደምደሚያ
የሀዲሥ ኪዳን መግቢያ
የእውነት ምሥክር
ነብይ ሀዋርያ
ደሀውን ሣይንቀው
ንጉሡን ሣይፈራ
ለህገ እግዚአብሄር ቀንቶ
እውነቱን የዘራ
ልዩ ነው ህይወቱ
እፁብ እፁብ ድንቅ
የዘካርያሥ ልጅ
ዩሀንሥ መጥመቅ
ዛሬ የናቁሽ ሁሉ
ወደ እግርሽ ጫማ ሠግዳሉ
ይላል ቅዱሥ ቃሉ
ታዲያ ዛሬ የሚንቋት ሁሉ
ጽዮን ተራራ ናት በድፍረት ይላሉ
ኧረ ለመሆኑ ከመቼ ወዲህ ነው
ግኡዙ ተራራ የግር ጫማ ያለው
ደግሞሥ ጭፍን ብለው
ተራራ ነው ያሉት
የታለና ዛሬ ከጽዮን ተራራ
ሄደው የሚሠግዱት የናቁሽየሚለው
የመጽሀፍ ቅዱሥ ቃል
ለእነርሡ መሆኑ ተዘንግቷቸዋል
ፋራ ነሽ ይሉኛል ቀሚሥ በመልበሤ
እኔ ግን ልክ ነኝ ከእናቴ ነው ውርሤ
ሀጢአትን ማንገሥ ዘመናዊነት ነው አሉ
ህግ አፍርሦ መኖር አራዳነት ካሉ
አዎ እኔ ፋራ ነኝ ያሽችሁን በሉ
ወንድ ከሤት ጋር መለየት አቅቶን
ዘመኑ ነው አልን ግራ እየተጋባን
ዘመን ምን አደረገ ዘመን ተኮነነች
ሁሉም እንድ ልቡ ታግሣ ባኖረች
አራሣችን መግዛት መታዘዝ ሢያቀተን
እናሣብባለን ዘመን ነው እያልን
አሁንም እላለሁ እኔ ፋራ ነኝ
በሡሪ ማፍረበት ቀሚሥ የሚኮራኛ
ዘመናዊ መሆን ከቶ የማያሻኝ
እውነቱን ልንገርህ አዎ እኔ ፋራ ነኝ
ሜካፕ የተባለው አመድ የማይነካኝ
የተፈጥሮ ውበቴ ፀጋዬ የበቃኝ
በቀሚሥ ምኮራ የኢትዮዽያ ልጅ ነኝ
ፅዮን ማርያም አማላጅዋ
ግሩም ድንቅ ነው ከለላዋ
ተነግሮ አያልቅ ጥበቃዋ
ሥሟን ሥጠራ ተጨንቄ
ፅዮን ማርያም ሥላት አጥብቄ
ሠለምናት ለመንገዴ እንድትሆነኝ ሥንቄ
ተናግሬ ሣልጨርሥ
ከተፍ አለች እኔኑ ልታድሥ
ልትመራኝ ደግፋ ልትሆነኝ ተሥፋ
ልትታደገኝ በይፋ
ምኞትህ መልካም ነው ልጄ
አትጥፋ እንግዲ ከደጄ
ብፅእት ነሽ በለኝ አሁንም ወዳጄ
አሥታርቅሀለሁ አማልጄ
እያለች ሥታፅናናኝ
ፅዮን ማርያም እመቤቴ
መታወቂያ የእኔነቴ
መንገድ መሪዬ መሥታወቴ
የኑሮዬ ትርጉም የልማቴ
የድካም ሁሉ ብርታቴ
ምቹ ማረፊያ የሥደቴ
ርቄ ብሄድ ባህር ማዶ
መቼ ሆነ ቤቴ ማዶ
እንባዬ ታብሦልኝ
ፀሎቴ ተሠምቶልኝ
መውደዴ ተቆጥሮልኝ
ፅዮን ማርያም አብራኝ መጣች
ጣፋጭ ቃሏን እያሠማች
ብፅእት ነሽ በለኝ እያለች
